༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG5479
||2003312190
ImageGroup:
ISBN:
11KG5487
9624505985
LCCN:
Title:
མངོན་རྟོགས་རྒྱན་འགྲེལ་དང་དབུ་མའི་རྟེན་འབྲེལ་སྟོད་པ་སོགས་
mngon rtogs rgyan 'grel dang dbu ma'i rten 'brel stod pa sogs
དཀོན་མཆོག་ཡན་ལག་
Author:
Descriptor:
Original Publication:
dkon mchog yan lag
printed from computerized input
dwags rgyud dpe rnying gsar rnyed phyogs bsgrigs;deb 4
[zhang kang]
zhang lang then m8 dpe skrun khang
2002
Place:
Publisher:
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 06/2010



p
:
|
།
་་་་་་་་
1:|:
:
1
།
ཚོན་ན་
2
1:|:
1:
1
1
:|:
1
ལ:
བ
།: 1:11|:
ནི་དེའི་
ལ་གནས
:
|
111
དྭགས་རྒྱུད་དཔེ་རྙིང་གསར་རྙེད་ཕྱོགས་བསྒྲིགས།
(དེབ་བཞི་པ། )
མངོན་རྟོག་རྒྱན་འགྲེལ་དང་དབུ་མའི་རྟེན་འབྲེལ་སྟོད་པ་སོགས་བཞུགས་སོ།
དཀོན་མཆོག་ཡན་ལག་དང་མི་བསྐྱོད་རྡོ་རྗེ་སོགས་ཀྱིས་བརྩམས།
1:
11:|:
1:|:ཀྱི
ཀན།
ང་
བ
་
1:|
ཀ
g/
ཀ མ་
:
ཤིན་
1
པ
བ ར ་
T
་པའི་
ཀ
ན
:
ར ་
ཀྱི 1:| ན་ ་
བ ར པ 1:|:ཀའ་
ལ་11
འདི
ན ། །
དོན
2:|:
་
1:
1:|:ལ། ལ
མ་
་
1
1:
， ༢ ༡ :1:||: :
1
:|:
1
1:|:
1:|: པར
:
ད་ཅི
་
|
1:རི་
1
ས ས བ
1:|:
: -
་
h 11:12:
1
1:|: :
1:|:|:ཀྱི
11
ན་
1
77 1:|: : 11:|:
ལག
1:
3
12 1:|:
:
12 ན་
་
༣
་
ནས
པ
བ
- Di Đà
5
བ་་་
འི
:
།
|
ར་
་ ་
་
་
ལ་
་ :
|
|
1:|:
1.
པར 1:|:
:
1:|:
1::
:
དབང་
1
*
:
1:|:
ལ་ལ
:|:ཀྱི
a / :
''
::|:
1:
1:|:
1:|:
ན:
:
1:|: ::
1:|:
:
1
1:|:
:
::
1:|:ཀྱི ང བ པ
1|: : ད་
1
:
|:
བྱས15 1
1
1:|:
，་ དཀྱིལ་
1
11:|: : 1
ན བ
|
བ
:
1
བ
བ
བྱ་
ན པ :
: ན པ :
ས:
12
1:|:
2
1:|
པ།:|:ཀྱི
འི
ཀྱིའི
བ བ
བ
:
1:|:
11
་་་་
:
1:|:
121:|:ཀྱི
་ །
:
1:|:
:
1:
:|:
:
།
ང བན
3: 1:|:ཀྱི
པའི
2 1:|: :
1:41:
43
: 1
པ་ལས་
༨
09
་་་་
ས
ས ས
ས
:::
1:|:ཀྱི
ངས་
:
1:|:
1:|:
༧
:
1:|: : * :: 1:|:ཀྱི 12 1
ཀ་
ས་
:
་་་་
J
1
1:|:
:
:
ན
་
1:|
འི
1:|:
ཀྱི
ཀྱི
ང་ཐེན་མཱ་དཔེ་སྐྲུན་ཁང་།
1
11
ས
:
1
ཀྱི་བྱ་
1
:
1:
1:|:
1:|: :
1:|:ཀྱི
་
།
1:|:
31
1
ར
ར
:
|:
1:
1:|:
: 1:|: : 1:ན པ :
1་་་
་
པ་བྱས་
11:|: :
ང 1:|:
1:|:ཀྱི
1
|
ས་
: 1:|: :
1
པ འི ་
་
་་༌་་བ།
བོ
1:3%83
པ
:
མ:



责任编辑:堪布多杰
总编;堪布罗亚
封面设计:色玛格日阿扎
上一章上当
。
或是
一上一下,
-- --
-
-
三是
.
..
.
三是
: Tel:
一喜。
.
..
二.
11:



དྭགས་རྒྱུད་དཔེ་རྙིང་གསར་རྙེད་ཕྱོགས་སྒྲིག
（དེབ་བཞི་པ།》
མངོན་རྟོགས་རྒྱན་གྱི་འགྲེལ་བ་དང་དབུ་མ་རྟེན་འབྲེལ་
སྟོད་པ་སོགས་བཞུགས་སོ།
དཀོན་མཆོག་ཡན་ལག་དང་མི་སྤྱོད་རྡོ་རྗེ་སོགས་ཀྱིས་བརྩམ།
མཁན་པོ་ལོ་ཡག་ཀྱིས་བསྒྲིགས།
ཞང་ཀང་ཐེན་མཱ་དཔེ་སྐྲུན་ཁང་གི་བསྐྲུན།



རྩོམ་སྒྲིག་འགན་ཁུར་བ། མཁན་པོ་རྡོ་རྗེ།
རྩོམ་སྒྲིག་པ་གཙོ་བོ། མཁན་པོ་ལོ་ཡག
མཛེས་རྩལ་པ། ཀརྨ་གུ་རུ། གྲགས་པ།
དྭགས་རྒྱུད་དཔེ་རྙིང་གསར་རྙེད་ཕྱོགས་སྒྲིག
（དེབ་བཞི་པ།》
མངོན་རྟོགས་རྒྱན་གྱི་འགྲེལ་བ་དང་དབུ་མ་རྟེན་འབྲེལ་
སྟོད་པ་སོགས་བཞུགས་སོ།
དཀོན་མཆོག་ཡན་ལག་དང་མི་སྤྱོད་རྗེ་རྗེ་སོགས་ཀྱིས་བརྩམ།
མཁན་པོ་ལོ་ཡག་ཀྱིས་བསྒྲིགས།
ཞང་ཀང་ཐེན་མཱ་དཔེ་སྐྲུན་ཁང་གི་བསྐྲུན་ཏེ་བཀྲམ།
མཚོ་སྔོན་ནང་བསྟན་པར་ཁང་གིས་པར།
དེབ་ཚད།850x1168 1/32
དཔར་ཤོག7.625 ཡིག་གྲངས་ཁྲི12
2002ལོའི་ཟླ༩པར་དཔར་གཞི་དང་པོ་བསྒྲིགས།
2002ལོའི་ཟླ7པར་དཔར་ཐེང་དང་པོ་དཔར།
དཔེ་རྟགས། ISBN962 - 50 - 582 -6-X/D: 4264
རིན་གོང་། སྒོར10.00



གླེང་གཞི།
འཛམ་བུའི་གླིང་ན་རྒྱལ་བསྟན་ཡང་དར་གྱི་གོ་སྐབས་འདི་དང་བསྟུན་ནས།
ལུང་རྟོགས་ཀྱི་བསྟན་པ་རིན་པོ་ཆེ་ཕྱོགས་གང་ནས་ཀྱང་སླར་གསོ་མཛད་བཞིན་པའི་་་་
སྒང་འདིར། གལ་འགངས་ཤིན་ཏུ་ཆེ་བ་ནི་དཔེ་རྒྱུན་ནུབ་ཏུ་ཉེ་བའི་གསུང་རབ་རིན་
ཐང་བྲལ་བ་རྣམས་ཉམས་གསོ་ཞུ་རྒྱུ་དེ་རྒྱལ་བསྟན་གྱི་སྲོག་རྩ་ནས་འཐུད་པ་ཡིན་་་་་
ཀུན་ལ་ཚད་མར་གྲུབ་ལ། ད་ལམ་རྒྱལ་དབང་བཅུ་བདུན་པའི་རྨད་དུ་བྱུང་བའི་
ཐུགས་སྐྱེད་ཀྱི་མཐུ་ལས་ཉེ་ལམ་མཚན་ཙམ་ཡང་ཐོས་དཀའ་བའི་དྭགས་རྒྱུད་གོང་མའི་
གསུང་རབས་པུ་སྟི་བརྒྱ་ཕྲག་ཏུ་ལོང་པ་ལག་སོན་བྱུང་ནས་རིམ་བཞིན་པར་དུ་འགོད་་་་
རྒྱུ་ལ། འདིར་དཔེ་རྙིང་གལ་ཆེ་རིགས་ནས་བརྩམ་ཏེ(དྭགས་རྒྱུད་དཔེ་རྙིང་གསར་
རྙིང་ཕྱོགས་བསྒྲིགས》ཅེས་དཔེ་ཚོགས་ཏུ་འགོད་རྒྱུ་ཡིན། དཔེ་ཚོགས་ཏུ་སྒྲིག་སྐབས་
གཞུང་དངོས་ཀྱི་ཚིག་རྐང་གིས་འགྲོས་མི་ཉམས་ཞིང་བྱིན་རླབས་ཀྱི་ཚན་ཁ་མི་བོར་བའི་
ཆེད༑ །དེང་ལུགས་འགའ་ཞིག་ལྟར་དཀར་ཆགས་བར་འཇུག ཚིག་དོན་བཙན་བཅོས་
གྱིས་སྤྲོས་པ་བཏང་ཏེ་མ་དཔེ་དངོས་སོར་བཞག་ཐོག་ཡིག་ནོར་ཡིན་ངེས་ཁག་ཅིག་་་་་་
བཅོས་པ་ལས་གཞུང་རང་རྐང་དུ་བཞག་ཡོད། མ་དཔེ་སྡེབ་མ་ཁ་གཅིག་རྙེད་ཐབས་
བྲལ་བས་ཕྱི་རབས་པས་ཁ་བསབ་འོས་རྒྱུར་འཇོག་པ་ལས་ཐབས་མེད་བྱུང་། གཞན་
སྒྲིག་ཞུའི་ཆ་ལ་ནོར་འཁྲུལ་ཡོད་ངེས་པས་དགོངས་སེལ་དང་མ་དཔེ་གསར་རྙེད་བྱུང་ཚེ་
འདོན་སྤྲོད་རོག་རེས་གནང་བ་བཀའ་དྲིན་མ་ཆུང་ཞུ་ཞུ།
ཅེས་འོག་མིན་ཚུལ་ཕུའི་མཁན་མིང་ལོ་ཡག་ཀྱིས་གདན་ས་མཐིལ་ནས།།



པར་བྱང་སྨོན་ཚིག
དཔྱད་གསུམ་དག་པའི་གཞུང་ཆེན་གསེར་གྱི་ཕྲེང་།།
དུས་ཀྱི་དབང་གྱུར་མུན་པའི་ཁོངས་སུ་ལྷུང་།།
སྨོན་ལམ་སྟོབས་ཀྱི་སླར་ཡང་འཇིག་རྟེན་དུ།།
འདྲེན་པའི་མགོན་ཅིག་ཨོ་རྒྱན་ཕྲིན་ལས་རྗེའི།།
ཐུག་བསྐྱེད་གཞལ་དུ་མེད་པའི་བཀའ་དྲིན་ལས།།
བྱུང་བའི་གཞུང་ལུགས་ནོར་བུ་རིན་པོ་ཆེ།།
བསྟན་འཛིན་སྐྱེས་བུ་རྣམས་ཀྱི་བགོ་སྐལ་དུ། །
སྤར་དུ་བསྐྲུན་པའི་ཆོས་སྦྱིན་དགེ་བ་འདིས།།
རྒྱལ་བསྟན་སྤྱི་དང་ཁྱད་པར་དྭགས་རྒྱུད་པའི།།
བཤད་སྒྲུབ་བསྟན་པ་ཡུན་དུ་གནས་པ་དང་།།
བསྟན་འཛིན་སྐྱེས་བུ་ཕྲིན་ལས་རྡོ་རྗེའི་གཙོའི།།
སྐུ་ཚེ་མི་འགྱུར་ཚེ་ལྷའི་ངོ་བོར་བརྟེན།།
མཛད་འཕྲིན་མཁའ་དང་མཉམ་པར་ཁྱབ་པར་ཤོག།
ཅེས་པར་བྱང་སྨོན་ཚིག་དང་འབྲེལ་མཁན་མིང་ཀརྨ་ལུང་རྟོག་ཀྱིས་བོད་ཡུལ་མདོ་
ཁམས་ཟི་ལིང་མཁར་དུ་བྲིས།



༄༅། །མངོན་པར་རྟོགས་པའི་རྒྱན་གྱི་འགྲེལ་བ་ཉུང་ངུ་རྣམ་གསལ་ཞེས་བྱ་
བ་བཞུགས།།
ན་མཔྲཛྙཱ་པཱ་ར་མི་ཏཱ་ཡེ། ཆོས་རྣམས་ཀུན་གྱི་དེ་བཞིན་ཉིད། སྤྲོས་པའི་མཚན་མ་ཉེར་
ཞི་བ། རྒྱལ་བའི་ཡུལ་དང་དེ་སྲས་ལ། ཀུན་ནས་དང་བས་ཕྱག་འཚལ་ཏེ། ཕ་རོལ་ཕྱིན་པའི་
མངོན་རྟོགས་རིམ། རྒྱལ་བའི་སྲས་ཀྱིས་ལེགས་པར་བསྡུས། དེ་དོན་གསལ་ཞིང་གོ་བདེ་
བར། ཅུང་ཟད་ཙམ་ཞིག་བཤད་པར་བྱ། དེ་ཡང་སྲིད་པའི་གཅོང་རོང་ཉམ་ང་བར་མི་ཤེས་
པའི་མུན་པས་ཆོས་གནགས་པར་གྱུར་པ་དེ་ལས་སྐྱེ་དགུ་རྣམས་དྲང་བར་བྱ་བའི་ཕྱིར་ཡང་
དག་པར་རྫོགས་པའི་སངས་རྒྱས་མཁྱེན་ཅིང་གཟིགས་པ་དེས་ཆོས་ཀྱི་ཕུང་པོ་བརྒྱད་ཁྲི་བཞི་
སྟོང་གསུངས་པ་དེ་དག་ཀྱང་བསྡུ་ན་འཁོར་ལོ་རིམ་པ་གསུམ་དུ་འདུས་ཤིང། དེའི་ནང་ནས་
འཁོར་ལོ་བར་པ་ཤེར་ཕྱིན་གྱི་མདོ་འདིའི་དབྱེ་བ་ལ་སྔ་རབས་པ་རྣམས་ཀྱིས་སྟོང་ཕྲག་བརྒྱ་
པ། ཉི་ཁྲི་ལྔ་སྟོང་པ། ཁྲི་བརྒྱད་སྟོང་པ། ཤེས་རབ་ཁྲི་པ། བརྒྱད་སྟོང་པ། བསྡུད་པ་སྟེ་ཡུམ་
དྲུག་དང༌། ཤེར་ཕྱིན་བདུན་བརྒྱ་པ། ལྔ་བརྒྱ་པ། སུམ་བརྒྱ་པ། ཚུལ་བརྒྱ་ལྔ་བཅུ་པ། ལྔ་བཅུ་
པ། སྒོ་ཉེར་ལྔ་པ། ཀོ་ཤི་ཀས་ཞུས་པ། རབ་རྩལ་རྣམ་གནོན་གྱི་ཞུས་པ། ཤེར་ཕྱིན་ཡི་གེ་ཉུང་
ངུ་། ཡི་གེ་གཅིག་མ། ཤེས་རབ་སྙིང་པོ་སྟེ་སྲས་བཅུ་གཅིག་ཏུ་གྲངས་ངེས་མཛད་ཅིང་བཅོམ་
ལྡན་རིག་རལ་གྱིས་ནི། ཤེར་ཕྱིན་མཚན་བརྒྱ་རྩ་བརྒྱད་པ། ཉི་མའི་སྙིང་པོ། ཟླ་བའི་སྙིང་པོ།
ཀུན་ཏུ་བཟང་པོ། ལག་ན་རྡོ་རྗེ། རྡོ་རྗེ་རྒྱལ་མཚན་རྣམས་ཤེར་ཕྱིན་ཡིན་ཀྱང་བཅུ་བདུན་དུ་
མ་འདུས་པས་གྲངས་ངེས་མི་འཐད་གསུངས་སོ། །དེ་དག་ལ་ཨར་བྱང་ཆུབ་ཡེ་ཤེས་ཀྱིས་
རྒྱས་འབྲིང་བསྡུས་པ་དགུར་དབྱེ་བར་མཛད་དོ། །ཡུམ་གྱི་དགོངས་འགྲེལ་ལ་རྒྱལ་བ་མ་ཕམ་
ji



པས་སྦས་དོན་མངོན་རྟོགས་ཀྱི་རིམ་པ་གཙོ་བོར་སྟོན་པ་མངོན་རྟོགས་རྒྱན་དང༌། ཀླུ་སྒྲ
ཀྱིས་དངོས་བསྟན་སྟོང་ཉིད་ཀྱི་དོན་སྟོན་པ་དབུ་མ་རིགས་ཚོགས་དྲུག་དང༌། ཕྱོགས་གླ་
གིས་ བརྒྱད་སྟོང་དོན་བསྡུས་དང་། དཔའ་བོའི་འབུམ་ཊིཀ་ཏེ་ཤིང་རྟའི་ སྲོལ་འབྱེད་ ཚུ་
བཞིར་གྲགས་པའི་དང་པོ་འདི་ལའང་རྗེས་འབྲང་གི་འགྲེལ་པ་ལ། ཐོགས་མེད་སྐུ་མཆེ་
ཀྱིས་གཞན་སྟོང་གི་དབུ་མར་བཀྲལ་བ་དང༌། འཕགས་པ་གྲོལ་སྡེས་རང་སྟོང་གི་དབུ་མ
དང་། བཙུན་གྲོལ་གྱིས་རང་གི་རྣམ་དཔྱོད་དང་མཐུན་པར་བཀྲལ་བ་དང༌། ཤཱནྟི་པ་དང
སངས་རྒྱས་ཡེ་ཤེས་ཞབས་དང་། རན་ཀཱིརྟི། བུདྡྷ་ཤྲཱི། ཨ་བྷ་ཡ་སོགས་ཀྱིས་འགྲེལ་པ་མཛ
དོ། །དེའི་ རྗེས་སུ་མཁས་པ་སྔ་མའི་བསྟན་བཅོས་མཐོང་ཞིང་ལོ་བཅུ་བདུན་དུ་དགེ་བ
བཤེས་གཉེན་བསྟེན་པས་མཐར་བྱམས་པ་ཉིད་ཀྱི་ལུང་བསྟན་ཐོབ་པའི་སློབ་དཔོན་སེང་
བཟང་པོས་རྒྱན་འདི་ལ་ཡུམ་བར་པ་དང་སྦྱར་བ་ལེ་བརྒྱད་མའི་བསྡུས་དོན། བརྒྱད་སྟོང་
དང་སྦྱར་བ་བརྒྱད་སྟོང་འགྲེལ་ཆེན། བསྡུད་པ་དང་སྦྱར་བ་སྡུད་འགྲེལ་རྟོགས་སླ་བ། ཀུ
ལས་ཁྱད་པར་ཕགས་པའི་ཡུམ་གསུམ་གོ་དང་སྦྱར་བ་དོན་གསལ་འགྲེལ་པ་དབུ་མ་ཆེན་དེ་
དང་མཐུན་པ་འདི་མཛད་དོ། །འདི་ལ་ཡང་རྒྱ་འགྱུར་གྱི་འགྲེལ་པ་ལ། ཀུ་ལནྡཏྟའི་རྟོགས
དཀའི་སྣང་བ། དྷརྨ་མི་ཏྲའི་ཚིག་གསལ། ནུབ་ཀྱི་སྒོ་གླེགས་པ་དང་། ཁ་ཆེ་གཞོན་ནུ་དཔལ
གཉིས་ཀྱི་བསྡུས་དོན་རྣམས་ཡོད་ཅིང་། གངས་ཅན་དུའང་འགྲེལ་བཤད་མང་ཞིག་བྱུང་བ
ལས་ལེགས་བཤད་དུ་གྱུར་པ་ཁོ་བོའི་རྗེ་བླ་མ་རྒྱལ་བ་ཀརྨ་པ་མི་བསྐྱོད་རྡོ་རྗེས་མཛད་པ
འདིའི་རྩ་བ་དང་མཐུན་པར་བསྡུས་ཏེ་འཆད་པར་བྱ་བ་ལ་གསུམ། ལོ་ཙ་བས་བསྟན་བཅོས
བསྒྱུར་བའི་ཡན་ལག་ཏུ་མཛད་པ་ ཡན་ལག་དེ་ལྡན་གྱི་བསྟན་བཅོས་དངོས། མཇུག་ཡོངས
སུ་རྫོགས་པའི་བྱ་བའོ། །དང་པོ་ལ་ཁུངས་བཙུན་པ་དང་དོན་རྟོགས་ཕྱིར་མཚན་སྨོས་པ་
འགྱུར་མཐར་ཕྱིན་པའི་ཕྱིར་ཕྱག་འཚལ་བའོ། །དང་པོ་ནི། རྒྱ་གར་ན་སྐད་རིགས་ལ། པི་ཤ



ཙི། ཨ་ཝ་བྷཾ་ཤ་པྲ་ཀྲྀ་ཏ། སངྒཱི་ཏ་དང་བཞི་ཡོད་པའི་ནང་ནས་སངྒཱི་ཏའི་སྐད་དུ་བསྟན་བཅོས་
འདིའི་མཚན་ལ། ཨ་བྷི་ས་མ་ཡ། ཨ་ལངྐ་ར། ནཱ་མ། པྲཛྙཱ་པཱ་ར་མི་ཏཱ་ཨུ་པ་དེ་ཤ་ཤཱསྟཱ་ཀཱ་རི་
ཀཱ། བོད་སྐད་དུ་ ཤེས་རབ་ཀྱི་ཕ་རོལ་ཏུ་ཕྱིན་པའི་དོན་རྒྱ་ཆེན་པོ་ཚིག་ཉུང་ངུས་སྟོན་པར་
བྱེད་པའི་མན་ངག་གིས་གདུལ་བྱ་རྣམས་རྒྱལ་བའི་བསྟན་པ་ལ་གཞུག་པའི་ཕྱིར་ཉོན་མོངས་
པའི་ནད་བཅོས་པའི་ཐབས་འདི་ལ་ནི་མངོན་པར་རྟོགས་པ་གསལ་བར་བྱེད་པའི་རྒྱན་ཞེས་
བྱ་བ་ཡིན་ལ། དེ་ཉིད་ཀྱང་ཚིག་ལེའུར་བྱས་པ་སྟེ་ཚིགས་བཅད་ཁོ་ན་ཡིན་ནོ། །གཉིས་པ་ནི།
མ་རིག་བག་ཆགས་དང་བཅས་པ་སངས་ཤིང་ཤེས་བྱ་ལ་མཚན་འཛིན་མེད་པར་མཁྱེན་པའི་
ཡེ་ཤེས་རྒྱས་པ་སངས་རྒྱས་དང་། བྱང་ཆུབ་དེ་ཡིད་ལ་སེམས་ཤིང་བདུད་གཞོམ་པ་ལ་དཔའ་
བའི་དགེ་འདུན་ཐམས་ཅད་ལ་ལོ་ཙ་བས་བར་ཆད་ཞི་བའི་ཕྱིར་ཕྱག་འཚལ་བར་མཛད་དོ།
།གཉིས་པ་ཡན་ལག་དེ་ལྡན་གྱི་བསྟན་བཅོས་དངོས་འཆད་པ་ལ་གང་ཟག་གཞན་འབྲས་ཡུམ་
ལ་དང་བ་སྐྱེད་པའི་རྒྱུ་མཆོད་རྗོད། བསྟན་བཅོས་ལ་དང་བ་བསྐྱེད་པའི་རྒྱུ་དགོས་འབྲེལ།
དང་བ་སྐྱེས་ནས་འཇུག་བྱ་བསྟན་བཅོས་ཀྱི་བརྗོད་བྱ་མངོན་རྟོགས་ཉིད་བཤད་པའོ། །དང་པོ་
ནི། རྗེ་བཙུན་བྱམས་པས་སོ་སོ་རང་རིགས་པའི་ཡེ་ཤེས་སྨྲ་བརྗོད་དང་བྲ་བར་མཉམ་པར་
བཞག་པ་ན་ཡུལ་དུ་བྱས་པའི་ཆོས་དབྱིངས་དེ་ལ་རྗེས་ཐོབ་ཀྱི་གནས་སྐབས་སུ་ཡང་དག་པའི་
རྟོག་པས་ཀུན་ནས་བསླངས་ཏེ་ངག་གིས་མཆོད་པར་བརྗོད་པ་ལ། མཁྱེན་གསུམ་གྱི་སྒོ་ནས་
ཡོན་ཏན་བརྗོད་པ་ཡོན་ཏན་ཅན་གྱི་འབྲས་ཡུམ་ལ་ཕྱག་འཚལ་བའོ། །དང་པོ་གཞི་ཤེས་ཀྱིས་
ཉན་རང་གི་བཞེད་དོན་སྒྲུབ་ནུས་པར་བསྟན་པ་ནི། གང་ཟག་ཉན་ཐོས་དང་རང་རྒྱལ་ཞི་བ་
འཚོལ་བ་སྟེ་ཐོབ་པར་འདོད་པ་རྣམས་ནི་ཐབས་ཕྱི་ནང་གི་ཆོས་ཀུན་བདག་མེད་པར་ཤེས་པ་
ཉིད་ཀྱིས་བཞེད་དོན་ལྷག་བཅས་ལྷག་མེད་ཀྱི་ཉེར་ཞིར་འཁྲིད་པར་མཛད་ནུས་པ་གང་ཡིན་
པ་དང་ཞེས་སོ། །འདི་སྐབས་ཀྱི་ཉན་ཐོས་ནི་བྲ་ཝ་ཀའི་སྒྲ་ལས་དྲངས་ན་རང་གི་ཐོས་ པ་



གཞན་ལ་སྒྲོག་པ་སྟེ། དེ་ལ་དབྱེ་ན་ལྟ་བ་ཁས་ལེན་གྱི་ཉན་ཐོས་དང༌། སྤྲུལ་པའི་དང་།
རིགས་མ་ངེས་པའི་དང༌། ངེས་པའོ། །དང་པོ་གཉིས་ནི་བྱང་སེམས་ལ་ཉན་ཐོས་ཀྱི་སྒྲས་
བསྟན་པ་ཡིན་ལ། ཕྱི་མ་གཉིས་ནི་མཚན་ཉིད་པའོ། །རང་རྒྱལ་ལ་དབྱེ་ན། བསེ་རུ་ལྟ་བུ།
ཚོགས་སྤྱོད་ཆེ་ཆུང་གཉིས་དང་གསུམ་མོ། །དེ་དག་གི་བཞེད་དོན་ནི། གནས་སྐབས་ཀྱི་མྱང་
འདས་ཏེ་སྲོག་གི་འདུ་བྱེད་མ་བཏང་ལ་ཉོན་མོངས་པ་ཞི་བའི་ལྷག་བཅས་དང་དེ་བཏང་ལ་
སྡུག་བསྔལ་སྤངས་ཤིང་དགེ་རྩ་དང་ལམ་རྒྱུན་ཆད་པ་ནི་ལྷག་མེད་ཀྱི་མྱང་འདས་ཏེ། མངོན་
པ་ཀུན་ལས་བཏུས་པ་ལས་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཉན་
ཐོས་ནི་ལམ་ཐམས་ཅད་རྒྱུན་ཡང་དག་པར་གཅོད་པའི་རྣམ་པར་འདོར་བས་རྣམ་པར་སྤོང་སྟེ།
བྱང་ཆུབ་སེམས་དཔའ་ནི་མ་ཡིན་ནོ། ཞེས་གསུངས་པའི་ཕྱིར་རོ། །དེའི་གནས་སྐབས་སུ་
ཐེག་དམན་གྱིས་རིག་པ་རྒྱུན་ཆད་པར་འདོད་ལ། སེམས་ཙམ་པས་རིག་པའི་མཐའ་ཐུག་མེད་
ཡིན་པས་རྒྱུན་མ་ཆད་པར་འདོད་དོ། །མྱང་འདས་དེ་དག་གི་རྒྱུའི་གཙོ་བོ་ནི་ཉན་རང་
འཕགས་པའི་མངོན་རྟོགས་ཀུན་ཤེས་ཉིད་ཡིན་ཏེ། དེས་འཁོར་བའི་རྩ་བ་བདག་འཛིན་སྤོང་
བའི་ཕྱིར་རོ། གཉིས་པ་ལམ་ཤེས་ཀྱིས་བྱང་སེམས་ཀྱི་བཞེད་དོན་སྒྲུབ་ནུས་པར་བསྟན་པ་ནི།
གང་ཟག་བྱང་ཆུབ་སེམས་དཔའ་འགྲོ་ལ་ཕན་པར་བྱེད་འདོད་པ་རྣམས་ཐབས་ལམ་གསུམ་
རང་བཞིན་མེད་པར་ཤེས་པ་ཉིད་ཀྱིས་བཞེད་དོན་འཇིག་རྟེན་པ་དག་གི་དོན་དུ་གཉེར་བྱའི་
བྱང་ཆུབ་གསུམ་སྒྲུབ་པར་མཛད་ནུས་པ་གང་ཡིན་པ་དང་། ཞེས་སོ། བྱང་སེམས་དེ་ལ་རྒྱལ་
པོ་ལྟ་བུའི་སེམས་བསྐྱེད་དང་ལྡན་པའི་བྱང་སེམས། མཉན་པ་ལྟ་བུ། རྫི་བོ་ལྟ་བུ་དང་གསུམ་
མོ། །དབྱེ་བ་དེའི་ངོ་བོ་ནི། བཟང་པོར་སྤྱོད་པའི་སྨོན་ལམ་དང་། ཕྱི་མ་ནི་བྱང་ཆུབ་སྤྱོད་པའི་
སྨོན་ལམ་ལས་གྲུབ་པ་ཡིན་ནོ། །དེ་དག་གིས་བཞེ་དོན་ནི། བྱང་འཕགས་རང་རྒྱུད་ཀྱི་ལམ་
ཤེས་ཀྱི་སྒྲུབ་པ་ཡིན་ཏེ། ཐབས་སྙིང་རྗེ་ཆེན་པོ་དང་ལྡན་ཞིང་། ཤེས་རབ་ལམ་གསུམ་ག་ཁོང་



དུ་ཆུད་པའི་ཕྱིར་རོ། །གསུམ་པ་རྣམ་མཁྱེན་གྱི་སངས་རྒྱས་འཕགས་པའི་བཞེད་དོན་སྒྲུབ་
ནུས་པར་བསྟན་པ་ནི། གང་ཟག་འབྲས་ཡུམ་གང་དང་ཡང་དག་ལྡན་པའི་ཐུབ་པ་ཟག་པ་
གསུམ་དང་བྲལ་བ་ཆོས་ཀྱི་འཁོར་ལོ་བསྐོར་བར་འདོད་པ་རྣམས་ནི་ཐབས་རྣམ་པ་རྟགས་
མཚན་མ་ཀུན་སྐྱེ་བ་མེད་པར་མཁྱེན་པ་དང་ལྡན་པས་བཞེད་དོན་ཆོས་ཀྱི་ཕུང་པོ་སྣ་ཚོགས་ལ་
འདི་དག་གསུང་བར་ནུས་པ་ཡིན་ནོ། །བཞེད་དོན་དེ་ནི་རང་གི་མངོན་རྟོགས་རྣམ་མཁྱེན་
གྱིས་སྒྲུབ་ནུས་པ་ཡིན་ཏེ། དེས་གདུལ་བྱའི་ཁམས་ལ་འཇུག་པའི་ཕྱིར་རོ། །འདིར་ཆོས་
འཁོར་གྱི་མཐའ་དཔྱད་པ་ལ། མཚན་ཉིད། མཚོན་བྱའི་སྒྲ་བཤད། མཚན་བཞིའི་དབྱེ་བའོ།
།དང་པོ་ནི། སྟོན་པས་བསྟན་པའི་དམ་ཆོས་གང་ཞིག་གདུལ་བྱའི་སྡུག་བསྔལ་དང་སྒྲིབ་པ་
སེལ་བྱེད་ཉིད་ཡིན་ཏེ། སྡུག་བསྔལ་དག་ནི་ཐམས་ཅད་དང་སྒྲིབ་ཀུན་སེལ་བྱེད་དམ་པའི་ཆོས
། ཞེས་གསུངས་པའི་ཕྱིར་རོ། །གཉིས་པ་ནི། ཆོས་ཞེས་བྱ་བ་ནི་ཧཱུཾ་དྷ་ར་ཎ་འཛིན་པ་ལ་
འཇུག་པ་ཡིན་པས། རང་གི་མཚན་ཉིད་འཛིན་པར་བྱེད་པ་སྟེ། རྣམ་མཁྱེན་གྱི་རང་མཚན་
ཆོས་ཐམས་ཅད་མངོན་སུམ་དུ་མཁྱེན་པ་དེ་འཛིན་པ་ལྟ་བུའོ། །འཁོར་ལོ་ནི་མྱུར་བར་འགྲོ་བ་
ལ་སོགས་པ་འཁོར་ལོ་རིན་པོ་ཆེ་དང་ཆོས་མཚུངས་པས་སོ། །གསུམ་པ་ལ། རྟོགས་པའི་ཆོས་
དང་ལུང་གི་ཆོས་སོ། དང་པོའི་མཚན་ཉིད་ནི། ཆོས་རབ་ཏུ་རྣམ་འབྱེད་ཀྱི་བློ་གོམས་པས་
བསྐྱེད་པའི་རྣམ་བྱང་གི་བདེན་པའོ། །དབྱེ་ན་གཉིས་ཀྱི་དང་པོ་ནི། དེ་བཞིན་ཉིད་ལ་དམིགས་
པས་ཟག་པ་དང་བྲལ་བའི་འགོག་བདེན་ཏེ། སློབ་མི་སློབ་ཀྱི་སྤངས་པ་དང་། ལྷག་མེད་ཀྱི་མྱ་
ངན་འདས་སམ་ཆོས་སྐུའོ། །གཉིས་པ་ནི། འགོག་པ་དེ་ཐོབ་བྱེད་ཀྱི་ཐབས་ཟག་མེད་ལམ་
བདེན་ཏེ། མཐོང་ལམ་དང་སྒོམ་ལམ་མོ། །གཉིས་པ་ལ་མཚན་ཉིད། ངོ་བོ། གསུངས་ཚུལ་
དབྱེ་བ། གྲངས་ངེས་ཀྱི་ཁྱད་པར་རོ། །དང་པོ་ནི། མྱ་ངན་ལས་འདས་པའི་ངོ་བོ་རྒྱུ་འབྲས་
གང་རུང་བརྗོད་བྱར་སྟོན་པའི་ངག་གང་ཞིག། གསུང་རབ་ཡན་ལག་བཅུ་གཉིས་པོ་གང་རུང་



གིས་བསྡུས་པའོ། །བཅུ་གཉིས་ནི། ཕན་ཡོན་བཅུ་གཟིགས་ནས་སྨོས་པའི་ཚུལ་གྱིས་སྟོན་པ་
མདོ་སྟེ། དེའི་དབུས་མཐར་ཚིགས་སུ་བཅད་པ་དབྱངས་བསྙད། འབྱུང་འགྱུར་ལུང་སྟོན་པ།
རྐང་པ་གཉིས་པ་ནས་དྲུག་པའི་པར་གྱི་ཚིགས་བཅད། བསྟན་པ་གནས་པའི་དོན་དུ་ཡིད་རང་
བ་ལ་ཆེད་དུ་བརྗོད་པ། གང་ཟག་གི་ཆེད་དུ་བྱུང་བ་དང་བཅས་པའི་བསླབ་པ་གསུངས་པ་
གླེང་གཞི། དཔེ་དང་བཅས་པ་རྟོགས་བརྗོད། གང་ཟག་གཞན་གྱི་བྱུང་ཚུལ་བསྟན་པ་དེ་ལྟ་བུ་
བྱུང་བ། རང་གི་བྱང་ཆུབ་ཏུ་སྤྱད་པ་སྤྱོད་ཚུལ་གསུངས་པ་སྐྱེས་རབས་བྱང་ཆུབ་སེམས་དཔའི་
སྡེ་སྣོད་དང་ལྡན་པའི་ཤིན་ཏུ་རྒྱས་པ། འཕགས་པ་རྣམས་ཀྱི་ངོ་མཚར་སྨད་དུ་བྱུང་བའི་ཆོས།
མཚན་ཉིད་ཕྱིན་ཅི་མ་ལོག་པར་སྟོན་པ་གཏན་ལ་དབབ་པའི་སྡེ་རྣམས་སོ། །དེའི་དང་པོ་ལྔ་ནི་
ཉན་ཐོས་ཀྱི་མདོ་སྟེ། དེ་འོག་བཞི་ནི་འདུལ་བ། དེ་འོག་གཉིས་ནི་བྱང་སེམས་ཀྱི་མདོ་སྡེ།
གཅིག་ནི་ཉན་ཐོས་དང་ཐེག་ཆེན་གཉིས་ཀའི་མངོན་པའི་སྡེ་སྣོད་དོ། །གཉིས་པ་ནི། ལུང་གི་
ཆོས་དེ་དག་ཀྱང་ཆོས་ཕུང་བརྒྱད་ཁྲི་བཞི་སྟོང་དུ་གནས་ལ། ཆོས་ཕུང་ནི་མདོ་སྡེ་པས་ཚིག་
དང༌། བྱེ་སྨྲས་མིང་དུ་འདོད་པ་ཡིན་ཏེ། མཛོད་ལས་། ཚིག་གམ་མིང་ཡིན་དེ་དག་ཀྱང་།
གཟུགས་སམ་འདུ་བྱེད་དག་ཏུ་འདུས་། ཞེས་སོ། སེམས་ཙམ་པས། ཉན་པ་པོའི་རྒྱུད་ཀྱིས་
བསྡུས་པའི་སྒྲར་སྣང་བའི་རྣམ་རིག་ལ་འདོད་དོ། ཆོས་ཕུང་གི་ཚད་ལ། བློ་ཀ་དྲུག་སྟོང་དང་།
ཕུང་པོ་སོགས་བརྗོད་བྱར་སྟོན་པའི་གཏམ་རྒྱུད་རེ་རེ་དང་། འདོད་ཆགས་སོགས་ཉོན་མོངས་
པ་རེ་རེའི་གཉེན་པོ་ལ་དང་། གླང་པོ་ཆེ་ས་ལ་རབ་བརྟན་གྱི་ཁུར་ནུས་པའི་སྣག་ཚས་ཆོས་
ཕུང་གཅིག་འབྲི་ནུས་པ་སོགས་སོ། །གསུམ་པ་ནི། རྣམ་པ་བཅུའི་སྒོ་ནས་ལེགས་པར་
གསུངས་པ་སྟེ། བཅུ་ནི། ཡང་དག་པར་བསླང་བ་ཉིད་ཀྱིས་དང༌། དབང་དུ་མཛད་པ་དང༌།
འཇུག་པ་དང་། རབ་ཏུ་བརྟན་པ་དང་། རབ་ཏུ་དབྱེ་བ་དང་རྟེན་དང་། གོ་བར་མཛད་པ་དང༌།
གདགས་པ་དང་། དུས་དང༌། ཡོན་ཏན་ཡོངས་སུ་འཛིན་པ་ཉིད་རྣམས་སོ། །བཞི་པ་ནི། ཆོས་



འཁོར་རིམ་པ་གསུམ་དུ་ཕྱེ་བ་ནི་ཐེག་ཆེན་པའི་ལུགས་ཡིན་ལ། དེ་ལའང་རྣམ་བཞག་མི་འདྲ་
བ་བཞི་ཡོད་དེ། མདོ་སྡེ་དགོངས་པ་ངེས་འགྲེལ་ལས། བཀའ་དང་པོ་བདེན་བཞིའི་འཁོར་ལོ།
བར་པ་མཚན་ཉིད་མེད་པའི་འཁོར་ལོ། ཐ་མ་ལེགས་པར་རྣམ་པར་ཕྱེ་བའི་འཁོར་ལོ་ཞེས་
བྱའོ། གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོར་བདེན་པ་བཞིའི་ཚུལ། སྟོང་པ་ཉིད་
ཀྱི་ཚུལ་དེ་བཞིན་གཤེགས་པའི་སྙིང་པོའི་ཚུལ་ཞེས་གསུངས་སོ། །དེའི་དགོངས་འགྲེལ་དུ་
རྒྱུད་བླ་མར། འཇིག་རྟེན་ཞི་བའི་ལམ་ལ་འཇུག་པའི་དང་། རབ་ཏུ་སྨིན་པའི་དང་། ལུང་སྟོན་
པའི་འཁོར་ལོ་ཞེས་གསུངས་སོ། །ཀླུ་སྒྲུབ་ཀྱིས་ནི། དང་པོ་བདག་སྟོན་པའི་དང༌། བར་དུ་
བདག་མེད་སྟོན་པའི་དང༌། ཐ་མར་ལྟ་བ་ཀུན་བཟློག་པའི་འཁོར་ལོ་ཞེས་གསུངས་སོ། །དེ་
ལྟར་བཤད་པ་ལས་ལུགས་སྔ་མ་གསུམ་དུ་ནི། དང་པོར་བདེན་བཞི། བར་དུ་སྤྲོས་བྲལ། ཐ་
མར་ཆོས་དབྱིངས་ཡེ་ཤེས་བདེན་གྲུབ་ཏུ་སྟོན་པར་མཚུངས་སོ། །ལུགས་ཕྱི་མར་ནི། དང་པོར་
ཐབས་ཀྱི་ཆ། བར་དུ་རྣམ་གྲངས་པའི་དོན་དམ། ཐ་མར་སྤྲོས་པ་མཐའ་དག་དང་བྲལ་བ་སྟོན་
པ་ཡིན་ནོ། །དེས་ན་ངེས་དོན་མཐར་ཐུག་ཏུ་ནི། སངས་རྒྱས་ཀྱི་ས་ན་ངག་གི་རྒྱུ་འབྱུང་བ་དང་
ཀུན་སློང་མེད་པས་སངས་རྒྱས་ཀྱིས་ཆོས་གཅིག་ཀྱང་མ་བསྟན་ལ། ངེས་དོན་ཙམ་དུ་ནི་རིམ་
པ་གསུམ་གཅིག་ཅར་དུ་གསུངས་ཀྱང་། གདུལ་བྱ་རྣམས་ཀྱི་མོས་པའི་དབང་གིས་སོ་སོར་གོ་
བ་ཡིན་ཏེ། སེམས་ཅན་རྣམས་ཀྱི་བསམ་པ་ཡིས། བསྐུལ་བས་སངས་རྒྱས་གསུང་འབྱུང་ངོ་།
།དེ་ལ་འདིར་རྟོག་ཡོངས་མི་མངའ་ཞེས་དང༌། གསུངས་གཅིག་ཉིད་དུ་གསུང་མོད་ཀྱང་དུ་མ་
ཉིད་དུ་སོ་སོར་གོ། ཞེས་གསུངས་པའི་ཕྱིར་རོ། །དྲང་དོན་དུ་ནི་ཆོས་འཁོར་རྣམས་རིམ་གྱི་
གསུངས་པ་ཡིན་ལ། དེ་ཡང་རྣམ་བཞག་དང་པོའི་དབང་དུ་བྱས་ཏེ་རིམ་པ་གསུམ་པོ་སོ་སོ་ལ།
གནས་དུས་འཁོར་ཆོས་བཞི་བཞིས་འཆད་པ་ལས། རིམ་པ་དང་པོ་ནི། འཁོར་མོ་འཇིག་ཏུ་ལོ་
བདུན་གྱི་བར་དུ་ལྔ་སྟེ་དང་ལྷ་མང་པོ་ལ་བདེན་པ་བཞི་ལན་གསུམ་གསུམ་བཟླས་པས་བཅུ་



གཉིས་སོ། །བར་པ་ནི་བྱ་རྒོད་ཕུང་རི་ན་ལོ་ཉི་ཤུ་རྩ་བདུན་དུ་དགེ་སློང་ཕ་མ་དང༌། དགེ་
བསྙེན་ཕ་མ་ལྔ་སྟོང་དང་། བྱང་སེམས་བྱེ་བ་ཁྲག་ཁྲིག་བརྒྱ་སྟོང་ཕྲག་ལ། ཤེར་ཕྱིན་སྟོན་པ་
རྣམས་སོ། །ཐ་མ་ནི་རི་མ་ལ་ཡ་དང་། ཡངས་པ་ཅན་ལ་སོགས་པར་ལོ་བཅུ་རུ། འཁོར་
ཐེགས་པ་སྣ་ཚོགས་ལ་མོས་པ་དག་ལ་ཀུན་བརྟགས་གཞན་དབང་ཡོངས་གྲུབ་སྟོན་པ་རྣམས་
སོ། །ལྔ་པ་ནི། ཀུན་རྫོབ་བདེན་པ་གཙོ་བོར་སྟོན་པ་ནི་དྲང་དོན་གྱི་མདོ་ཡིན་ལ། དབྱེ་ན། ཕ་
དང་མ་ནི་བསད་བྱ་ཞིང་། ཞེས་པ་ལྟ་བུ་ལོག་པའི་ཀུན་རྫོབ་སྟོན་པ་དང་། ཚོགས་བསགས་པ་
ལས་བདེ་བ་འབྱུང༌། ཞེས་པ་ལྟ་བུ་ཡང་དག་ཀུན་རྫོབ་སྟོན་པ་གཉིས་སོ། །དོན་དམ་པའི་
བདེན་པ་གཙོ་བོར་སྟོན་པ་ནི་ངེས་དོན་གྱི་མདོ་ཡིན་ཞིང༌། དེའི་དབྱེ་བ་ལ་ཐོགས་མེད་སྐུ་
མཆོད་ཀྱི་ལུགས་ལས་ནི། སྒྲ་ཇི་བཞིན་མ་ཡིན་པ་ངེས་དོན་གྱི་དྲང་དོན། སྒྲ་ཇི་བཞིན་པ་ངེས་
དོན་གྱི་ངེས་དོན་གྱི་མདོ་ཞེས་འབྱུང་ངོ༌། །ཀླུ་སྒྲུབ་ཡབ་སྲས་ཀྱི་ལུགས་ལས། སྤྲོས་པ་ཕྱོགས་
རེ་བཀག་པའི་དེ་བཞིན་ཉིད་སྟོན་པ་གནས་སྐབས་པའི་ངེས་དོན་དང༌། སྤྲོས་པ་མ་ལུས་པ་
བཀག་པའི་དེ་བཞིན་ཉིད་སྟོན་པ་མཐར་ཐུག་གི་ངེས་དོན་གྱི་མདོ་ཞེས་འབྱུང་ངོ༌། དེས་ན་
མདོ་སྡེ་དགོངས་འགྲེལ་ནས་གསུངས་པའི་འཁོར་ལོ་རིམ་པ་གསུམ་པོ་དེ་ལ་དྲང་ངེས་སོ་སོར་
འབྱེད་ན། འཁོར་ལོ་དང་པོ་ལ་ངེས་དོནདང་། ཕྱི་མ་གཉིས་ལ་དྲང་དོན་གྱི་ཆ་ཡོད་མོད། གཙོ་
ཆེ་བའི་དབང་དུ་བྱས་ན་དང་པོ་དྲང་དོན་དང་ཕྱི་མ་གཉིས་ངེས་དོན་དུ་ཐེག་ཆེན་པ་དག་མཐུན་
ཡང་། ཁྱད་པར་ནི། རྣམ་བརྫུན་པས་འཁོར་ལོ་བར་པ་སྒྲ་ཇི་བཞིན་པའི་ངེས་དོན་དུ་མི་འདོད་
ལ། ངོ་བོ་ཉིད་མེད་སྨྲ་བས་སྒྲ་ཇི་བཞིན་པའི་ངེས་དོན་དུ་འདོད་དོ། །འདིར་འདི་ལྟར་ཤེས་
དགོས་ཏེ། འཁོར་ལོ་བར་པར་ངོ་བོ་ཉིད་ཀྱིས་མ་སྐྱེས་ཞེས་སོགས་ལ་སྐྲག་པ་སྐྱེས་པའི་གང་
ཟག་གི་དོན་དུ་འཁོར་ལོ་ཐ་མར་ཡོད་མེད་ སོ་ སོར་དབྱེས་ནས། གཞན་དབང་ལ་ཀུན་
བརྟགས་ཀྱིས་སྟོང་པའི་ཡོངས་གྲུབ་ཡོད་ཅེས་གསུངས་ལ། དེའི་ཚེ་ལྟ་བས་སྤྲོས་པ་གཅོད་པ་



ན་འཁོར་ལོ་པར་པ་ངེས་དོན་དང་། སྒོམ་པས་ཉམས་སུ་མྱོང་བ་ན་ཐ་མ་ངེས་དོན་དུ་འགྲོ་བ་
ཡིན་ནོ། གཉིས་པ་ཡོན་ཏན་ཅན་གྱི་ཡུམ་ལ་ཕྱག་འཚལ་བ་ནི། ཀུན་ཤེས་ཀྱི་སྒོ་ནས་ཉན་
ཐོས་དང་རང་རྒྱལ་དང་ལམ་ཤེས་ཀྱི་སྒོ་ནས་བྱང་ཆུབ་སེམས་པའི་ཚོགས་བཅས་དང་རྣམ་
མཁྱེན་གྱི་སྒོ་ནས་སངས་རྒྱས་རྣམས་ལ་ཕན་འདོགས་པར་བྱེད་པའི་ཡོན་ཏན་ཅན་གྱི་ནི་ཡུམ་
དེ་ལ་རྗེ་བཙུན་བྱམས་པས་བསྟན་བཅོས་རྩོམ་པའི་ཐོག་མར་ཕྱག་འཚལ་བར་མཛད་དོ།
།འདིར་འཕགས་བཞིའི་ཡུམ་དུ་འཇོག་པའི་ཚུལ་ནི། འབྲས་ཡུམ་ལ་གཞི་ལམ་རྣམ་གསུམ་སྐྱེ་
བ་མེད་པའི་ཡོན་ཏན་གྱི་ཆ་གསུམ་ཡོད་ལ། དེ་གསུམ་ནི་སོ་སོར་འཕགས་བཞིའི་མངོན་
རྟོགས་ཡིན་ཏེ། ཡུམ་བར་པ་ལས། རབ་འབྱོར། ཐམས་ཅད་ཤེས་པ་ཉིད་ནི་ཉན་ཐོས་དང་
རང་སངས་རྒྱས་རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་པ་རྣམས་ཀྱི་ཡིན་
ནོ། །རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་ཀྱི་ཡིན་ནོ། །ཞེས་གསུངས་པའི་དོན་ནོ། །མངོན་རྟོགས་དེས་
ནི་རང་རང་གི་བཞེད་དོན་སྒྲུབ་པའི་སྒོ་ནས་ཕན་འདོགས་པར་བྱེད་པས་ཡུམ་དུ་གྱུར་པ་ཡིན་
ལ། ཡུམ་མཚན་ཉིད་པ་དེ་ཡང་འཕགས་ལམ་ཐོབ་པ་ཡན་ཆད་ཀྱི་གང་ཟག་གི་རྒྱུད་ལ་ཡོད་
ཀྱི་དེ་ཕྱིན་ཆད་ན་ནི་མེད་དེ། མོས་སྤྱོད་ཀྱི་གནས་སྐབས་སུ་གཞི་ཤེས་དང་ལམ་ཤེས་མཚན་
ཉིད་པ་མེད་པའི་ཕྱིར་ཏེ་སྤངས་བྱའི་ས་བོན་ལ་མི་གནོད་པའི་ཕྱིར་རོ། །རྒྱུན་མཐའ་མན་ཆད་
ན་རྣམ་མཁྱེན་མཚན་ཉིད་པ་ཡང་མེད་དེ། ཆོས་ཐམས་ཅད་ཀྱི་རྣམ་རྟགས་མཚན་མ་སྐྱེ་མེད་
མངོན་སུམ་དུ་མ་རྟོགས་པའི་ཕྱིར་རོ། །འོན་ཀྱང་རྗེ་མཐུན་པ་ནི་ཡོད་པར་བལྟའོ། །འདིར་
འདི་ལྟར་དོགས་ཏེ། ཡུམ་ལ་མཁྱེན་པ་གསུམ་གྱི་སྒོ་ནས་བསྟོད་པ་འདི་མངས་ཏེ། རྣམ་
མཁྱེན་གཅིག་པུའི་སྒོ་ནས་བསྟོད་པར་འཐད་ཅིང་། ཡང་ན་ཉུངས་ཏེ་དངོས་པོ་བརྒྱད་ཀའི་སྒོ་
ནས་བསྟོད་དགོས་སོ་སྙམ་ན། སྐྱོན་དང་པོ་མེད་དེ། དེ་ལྟར་ཀྱི་ཚེ་ན་ཉན་རང་བྱང་སེམས་



རྣམས་ཡུམ་ལ་དང་བ་མི་སྐྱེ་བའི་ཕྱིར་རོ། །སྐྱོན་ཕྱི་མ་མེད་དེ། །མཁྱེན་གསུམ་འདིའི་ནང་དུ་
དངོས་པོ་གཞན་བརྒྱད་འདུས་པའི་ཕྱིར་རོ། །འདུས་ཚུལ་ཡང་། ཆོས་སྐུ་ནི་རྣམ་མཁྱེན་ལས་
ལོགས་སུ་མེད་ཅིང་། སྦྱོར་བ་བཞི་ནི་མཁྱེན་གསུམ་ལས་སོགས་སུ་མེད་ཅིང་། སྦྱོར་བ་བཞི་
ནི་མཁྱེན་གསུམ་གྱི་རྒྱུ་ཡིན་པས་འབྲས་བུས་རྒྱུ་བསྡུས་པ་ལྟ་བུ་ཡིན་ནོ། །འདིར་གཞི་ལམ་
རྣམ་གསུམ་གྱི་དེ་ཁོ་ན་ཉིད་ཡུམ་ལ་སྐྱེ་མེད་སྤྲོས་བྲལ་གྱི་སྒོ་ནས་བསྟོད་པ་ལས་འཕྲོས་ནས་
སྤྲོས་མཚན་འགོག་ཚུལ་ཅུང་ཟད་བཤད་ན། གང་ཟག་ཏུ་འཛིན་པ་འགོག། ཆོས་སུ་འཛིན་པ་
འགོག་པའོ། །དང་པོ་ལ་ཕྱོགས་སྔ་བཀོད། དེ་དགག་པའོ། །དང་པོ་ལ། གང་ཟག་གི་བདག་
འཛིན་ལྷན་སྐྱེས་ནི་གྲུབ་མཐས་བློ་མ་བསྒྱུར་བའི་འགྲོ་བ་ཀུན་གྱི་རྒྱུད་ལ་ཡོད་པའི་ཕུང་པོའི་
ཚོགས་པོ་ལ་དམིགས་ནས་ངར་འཛིན་པ་ཙམ་མོ། །ཀུན་བཏགས་ནི་དེ་ལ་བློས་སྣ་ཚོགས་སུ་
བརྟགས་པ་ ཕྱི་རོལ་པ་རྣམས་ཀྱི་སྨྲ་བ་སྟེ། ཕྱི་རོལ་པ་ལ་རྩ་བའི་དབྱེ་བ། རྒྱང་འཕེན་པ།
གྲངས་ཅན་པ། དབང་ཕྱུག་པ། ཁྱབ་འཇུག་པ། གཅེར་བུ་པ་དང་ལྔ། དང་པོས་འཇིག་རྟེན་ཕ་
རོལ་མེད་པར་འདོད་པས་ཆད་སྨྲ། ལྷག་མ་རྣམས་རྟག་སྨྲ་བ་ཡིན་ནོ། །དང་པོ་རྒྱང་འཕེན་པ་
ནི་ཕུར་བུས་ལྷ་མ་ ཡིན་ ལས་ གཡུལ་ རྒྱལ་བའི་ཆེད་དུ་ཚེ་ ཕྱི་མ་མེད་པའི་བསྟན་ བཅོས་
བརྩམས་པ་ལ་བརྟེན་ནས་བྱུང་ཞིང་འཛམ་གླིང་དུ་རེངས་བྱེད་ཀྱི་བུ་ལྷག་སྤྱོད་སོགས་སྙོམ་
འཇུག་པ་དྲུག། རྒྱུ་རྒྱལ་སོགས་རྗེས་སྒྲོགས་པ་དྲུག། འོད་སྲུངས་རྫོགས་བྱེད་སོགས་རྟོག་གེ་
པའི་སྟོན་པ་དྲུག་རྣམས་སུ་ཡོད་ལ། འབྱུང་བཞིའི་དུས་ན་མི་གསལ་བའི་བདག་དང་ལུས་
སེམས་ཟུང་དུ་འཇུག་པ་ན་གསལ་བའི་བདག་སོགས་འདོད། གྲངས་ཅན་པ་ནི། ཚེ་ལོ་
དཔག་མེད་ཀྱི་དུས་བྱུང་བའི་དྲང་སྲོང་སེར་སྐྱས་རང་གི་ཇི་ལྟར་རྟོགས་པ་གཞན་ལ་བསྟན་པ་
ལས་བྱུང་ཞིང་ལྷག་བཅས་ལྷག་མེད་གཉིས་སུ་གྱེས་ལ། གཙོ་བོའི་གློར་གནས་པའི་བདག་ཟ་
པོ་དང་རྟག་པ་དང་ཤེས་རིག་ཡིན་པ་སོགས་འདོད། དབང་ཕྱུག་པས་ནི། དྲང་སྲོང་རྐང་མིག་
10



དང་གཟེགས་ཟན་གྱིས་དབང་ཕྱུག་ལ་བརྟེན་ནས་བྱས་ཤིང་རིག་པ་ཅན་པ། བྱེ་བྲག་པ།
གསལ་བྱེད་པ། རྣ་བ་མ་ཕུག་པ་དང་བཞིར་གྱེས་ལ། བདག་དེ་ལུས་དབང་པོ་བློ་སོགས་ཀུན་
ལ་ཁྱབ་ཀྱང་གསོན་པའི་ལུས་ཁོ་ན་ལ་གནས་ཤིང་ཡོན་ཏན་བཅུ་ལྡན་སོགས་འདོད། ཁྱབ་
འཇུག་པ་ནི། རྒྱལ་དཔོགས་དང་གཞོན་ནུ་མ་ལེན་ལས་བྱུང་ཞིང་ཚངས་པ་པ། དཔྱོད་པ་པ།
བརྡ་སྤྲོད་པ། རིག་བྱེད་མཐའ་པ། གསང་བ་པ་དང་ལྔར་གྱེས་ལ། ཤེས་ རིག་རྟག་པའི་
བདག་ཏུ་འདོད། གཅེར་བུ་པ་ནི། དྲང་སྲོང་རྒྱལ་བ་དམ་པ་ལས་བྱུང་ཞིང་ཁྱུ་མཆོག་སོགས་ཀྱི་
རྗེས་འབྲང་ལས་ཉི་ཤུ་རྩ་ལྔ་གྱེས་ལ། བདག་རྫས་སུ་འདོད་པ་སྟེ་མདོར་ན་ཀུན་ཀྱང་བདག་
རྟག་པར་ཁས་ལེན་པའོ། །གཉིས་པ་ནི། བྱང་ཆུབ་སེམས་འགྲེལ་ལས། མུ་སྟེགས་རྣམས་
ཀྱིས་གང་བཏགས་པའི། བདག་དེ་རིགས་པས་བརྟགས་ན་འདིར། ཕུང་པོ་ལས་ནི་གཞན་
ཉིད་དུ། ནམ་ཡང་རྙེད་པ་མ་ཡིན་ནོ། །ཕུང་པོ་ཡིན་ན་དེ་མི་རྟག། ཅེས་དང་། འཇུག་པ་ལས་
ཀྱང༌། དེ་ལྟར་བཏགས་པའི་བདག་ཆོས་ཅན། ཐ་སྙད་དུ་ཡང་དངོས་པོར་ཡོད་བ་མིན་ཏེ།
ངར་འཛིན་གྱི་ཡུལ་མ་ཡིན་པའི་ཕྱིར་ཏེ། ངར་འཛིན་ལྷན་སྐྱེས་ཀྱི་ཁྱོད་དུ་མ་བཟུང་བའི་ཕྱིར།
ཡང་རང་སྡེ་མང་བསྐུར་བའི་ནང་ཚན་གནས་མ་བུ་པ་སོགས་ཁ་ཅིག་ཕུང་པོ་ལས་དེ་ཉིད་དང་
གཞན་དུ་མེད་པའི་བདག་འདོད་པ་ལ། འཇུག་ པར། བདག་མང་པོ་དང་རྫ་ས་གྲུབ་དང་
འཇིག་ལྟ་ཀུན་བརྟགས་སུ་མི་འགྱུར་པར་ཐལ། ཕུང་པོ་བདག་ཡིན་པའི་ ཕྱིར་ རོ། །ཞེས་
འགོག་པར་མཛད་དོ། །གཉིས་པ་ལའང་གཉིས་ལས། དང་པོ་ནི། ཆོས་ཀྱི་བདག་འཛིན་ལྷན་
སྐྱེས་ནི་མྱུ་གུ་ལ་དམིགས་ནས་མྱུ་གུའོ་སྙམ་དུ་འཛིན་པ་ཙམསྟེ་གྲུབ་མཐས་མ་བསྒྱུར་བའོ།
།ཀུན་བཏགས་ནི། དེ་ལ་སྣ་ཚོགས་སུ་བརྟགས་པ་སྟེ། དབྱེ་ན་བཟུང་བ་བདེན་གྲུབ་སྨྲ་བ།
རྣམ་ཤེས་བདེན་གྲུབ་སྨྲ་བའོ། །དང་པོ་ལ་གྲུབ་མཐའ་སྨྲ་བ་པོའི་དབྱེ་བ། འདོད་པ་རགས་
རིམ་བརྗོད་པའོ། །དང་པོ་ནི། སྟོན་པ་འདས་ནས་ལོ་བརྒྱ་དང་དྲུག་བཅུ་ན་རྒྱལ་པོ་མྱ་ངོན་
11



མེད་ཀྱི་དུས་ གྲོང་ཁྱེར་མེ་ཏོག་གིས་རྒྱས་པར་དགེ་འདུན་འཁྲུགས་ནས་ཕལ་ཆེན་པ་དང་
གནས་བརྟན་པ་གཉིས་སུ་གྱེས། དང་པོ་ལ་བརྒྱུད་ཕྱི་མ་ལ་བཅུར་གྱེས་པའམ། ཡང་ན་དང་
པོ་ལ་དྲུག་ཕྱི་མ་ལ་བཅུ་གཉིས་སུ་གྱེས་པའམ། ཡང་ན་རྩ་བ་གཉིས་པོ་དེའི་སྟེང་དུ་རྣམ་པར་
ཕྱེ་སྟེ་སྨྲ་བ་དང་གསུམ་གྱིས་དང་པོ་ལ་བརྒྱད་གནས་བརྟན་པ་ལ་དྲུག། ཕྱེ་སྟེ་སྨྲ་བ་ལ་བཞིར་
ཕྱེ་བའམ། ཡང་ན་དུལ་བའི་ལྷས་བཤད་པ་ལྟར་ཐམས་ཅད་ཡོད་སྨྲ་བདུན་ཕལ་ཆེན་པ་ལྔ་
གནས་བརྟན་པ་གསུམ་མང་བསྐུར་པ་གསུམ་སྟེ་རྩ་བའི་སྡེ་བཞི་གྱེས་པ་སྡེ་པ་བཅོ་བརྒྱད་དེ་
འགྲེན་ཚུལ་གྱི་ཁྱད་པར་རོ། །དེ་དག་ཀྱང་གྲུབ་མཐའ་གཙོ་ཆེ་བར་བསྡུ་ན། གནས་མ་བུ་
སོགས་ལྔས་བདག་འདོད་པ་དང་ལྷག་མ་རྣམས་དེ་མི་འདོད་པའི་དབྱེ་བས་གཉིས་སུ་ཕྱེ་
བའམ། ཡང་ན་ཡོད་སྨྲའི་ནང་ཚན་ས་སྟོན་སྡེ་པ་ནི་མདོ་སྡེ་པ་དང་ལྷག་མ་རྣམས་བྱེ་བྲག་ཏུ་སྨྲ་
བ་སྟེ་གཉིས་སུ་འདུའོ། །གཉིས་པ་ལ་མི་མཐུན་པ་དང། མཐུན་པའོ། དང་པོ་ནི། སྡེ་པ་བཅོ་
བརྒྱད་སོ་སོའི་འདོད་ཚུལ་ཞིབ་མོ་རྣམས་ཡི་གེས་འཇིགས་ལ། བྱེ་མདོའི་ཁྱད་པར་ནི། རིམ་
པས་མངོན་པ་སྡེ་བདུན་བཀའ་ཡིན་མིན། ལུང་ཆོས་འདུ་བྱེད་དང་གཟུགས་ཕུང་དུ་འདོད་པ།
རྡུལ་ཕྲན་རྣམས་མ་རེག་པ་དང་རེག་པར་གནས་པ། རྣམ་པར་རིག་བྱེད་མིན་པའི་གཟུགས་
སྒྲུབ་འགོག། དབང་པོ་གཟུགས་ཅན་ཚད་མ་ཡིན་མིན། རྒྱུ་འབྲས་དུས་མཉམ་འདོད་མི་
འདོད། དོན་སྣང་གི་ཤེས་པས་ཕྱི་དོན་རྣམ་མེད་རྗེན་འཆར་དུ་འཛིན་པར་འདོད་པ་དང་མི་
འདོད་པ། སྣང་བ་སེམས་སུ་མི་འདོད་པ་དང་འདོད་པ། དབྱིབས་དུས་གསུམ་ལྡན་མིན་འདུ་
བྱེད་རང་སྐྱ་ཐུབ་པའི་རྫས་སུ་དང་ཆ་ལ་བཏགས་པའི་བརྟགས་པར་འདོད་པ། འགོག་བདེན་
དངོས་པོར་འདོད་མི་འདོད། དེ་བཞིན་ཉིད་མི་འདོད་པ་དང་འདོད་པ། ཤེས་པ་རང་རིག་མི་
འདོད་པ་འདོད་པ། བྱ་འབྲེལ་ལྡན་པ་རྣམས་བྱེད་པོ་འབྲེལ་ཅན་ཐོས་པ་ལས་དོན་གཞན་དང་
དོན་གཅིག་འདོད་པ། ལུས་ཤེས་བདེ་བ་བསམ་བརྟན་གྱི་ཡན་ལག་ཏུ་མི་འདོད་པ་དང་འདོད་



པ། དགྲ་བཅོམ་གྱི་འབྲས་བུ་ལས་ཉམས་པ་ཡོད་མེད། ལུས་ལ་སེམས་ཀྱི་ས་བོན་མི་འདོད་
པ་དང་འདོད་པ། རགས་པ་རྩོམས་པ་ལ་རྡུལ་རྫས་བརྒྱད་ཀ་དགོས་མི་དགོས། སེམས་བྱུང་
སོ་བརྒྱད་པོ་ནང་ཕན་ཚུན་རྫས་གཞན་འདོད་དང་ཀུན་འགྲོ་ལྔ་མ་གཏོགས་བཏགས་ཡོད་རྫས་
གཅིག་འདོད་པ། རྟེན་འབྲེལ་རེ་རེ་བ་ཕུང་པོ་ལྔ་ཚོགས་དང་ཕུང་པོ་རེ་རེར་འདོད་པ་འདི་དག་
ནི་ཁྱད་པར་རོ། །གཉིས་པ་ནི། ཕུང་ཁམས་སྐྱེ་མཆོད་ཀྱི་དབྱེ་བ། སྐྱེ་གནས་བཞི་འགྲོ་བ་ལྔ།
ཟས་བཞི། རྡུལ་ཕྲན་ཆུང་མཐའ་བདེན་གྲུབ། རགས་པ་བརྫུན་པ། སེམས་སེམས་བྱུང་།
འབྱུང་འགྱུར་འབྱུང་བ་ལས། ཤེས་པ་མཚུངས་ལྡན་ལས། ལྡན་མིན་འདུ་བྱེད་གནས་སྐབས་
ཅན་ལས་སྐྱེ་བ། བདེན་བཞི། ལམ་ལྔ། ཉན་རང་བྱང་སེམས་སོགས་ཀྱི་ལམ་བགྲོད་ཚུལ།
རྒྱལ་བུ་དོན་གྲུབ་ཀྱི་ཚེ་སོ་སྐྱེར་འདོད་པ། བསམ་གཟུགས་ཀྱི་འདོད་ཚུལ་ཕལ་ཆེར། སངས་
རྒྱས་ས་ན་རྣམ་སྨིན་གྱི་ཕུང་པོ་ཡོད་པ། ལྷག་མེད་རིག་པ་ཟད་པ། ཟག་པའི་རྣམ་བཞག།
གཞིག་ཅིང་སློབ་སེལ་ནུས་པ་བུམ་པ་ལྟ་བུ་ཀུན་རྫོབ་བདེན་པ་དང་དེ་ལྟར་མི་ནུས་པའི་
གཟུགས་དང་བདེ་བ་ལྟ་བུ་དོན་དམ་བདེན་པར་འདོད་པ་སོགས་སོ། །གཉིས་པ་རྣམ་ཤེས་
བདེན་གྲུབ་སྨྲ་བ་ནི། སེམས་ཙམ་རྣམ་བདེན་པ་སྟེ་སེམས་ལ་ཤར་བའི་དོན་གྱི་རྣམ་པ་བདེན་
པར་འདོད་པས་སོ། དབྱེ་ན་གཟུང་འཛིན་གྱི་ཆ་སོ་སོར་རྫས་གཞན་བདེན་པར་འདོད་པའི་སྒོ་
ང་ཕྱེད་ཚལ་པ། གཟུང་བའི་རྣམ་པ་ཇི་སྙེད་དུ་ཤེས་པ་ཡང་འདོད་པའི་གཟུང་འཛིན་གྲངས་
མཉམ་པ། རྣམ་པ་སྣ་ཚོགས་ཀྱང་ཤེས་པ་གཅིག་གི་རང་བཞིན་དུ་འདོད་པ་སྣ་ཚོགས་གཉིས་
མེད་པ་དང་གསུམ་དུ་ཡོད། གཉིས་པ་དེ་དགག་པ་ལ། དབུ་མ་པ་ངོས་བཟུང་། དེས་བསྟན་
པའི་རིགས་པའོ། དངོ་ནི། ཐེག་པ་ཆེན་པོ་དབུ་མ་པ་ལའང་བདེན་གཉིས་གཏན་ལ་ཕབ་པའི་
སྒོ་ནས་བཀའ་བར་པ་ངེས་དོན་དུ་འགྲེལ་པའི་ཀླུ་སྒྲུབ་དང༌། རང་བཞིན་གསུམ་གཏན་ལ་
ཕབ་པའི་སྒོ་ནས་བཀའ་མཐའ་མ་ངེས་དོན་དུ་འགྲེལ་བའི་ཐོགས་མེད་དེ་སྲོལ་འབྱེད་ཀྱི་གཙོ་
13



བོ་གཉིས་བྱུང་བ་དེ་དག་གི་རྗེས་འབྲང་ཡང་མཐའ་ཡས་ལ། སྔ་མའི་རྗེས་འབྲང་ལས་སྣང་
མེད་པ་དང་ཕྱི་མ་ལས་རྣམ་བདེན་པ་སོགས་དོན་དམ་ལས་ཅུང་རིང་བ་འཕགས་ཡུལ་དུའང་
བྱུང་ཞིང་གངས་ཅན་དུ་ནི་མུ་ཅོར་སྨྲའོ། །མཆོག་གཉིས་པོ་དེ་ནི་སྔ་མས་ཆོས་ཅན་གློ་བུར་བ་
སྟོང་བྱ་ལ་དགོངས་ཤིང་། ཕྱི་མས་ཆོས་ཉིད་ཀྱི་གནས་ཚུལ་སྟོང་གཞི་ལ་དགོངས་ནས་གྲུབ་
མཐའ་བཞག་ལ། དེས་ན་འདི་ གཉིས་ གཞི་འགྱུར་མེད་ བདེ་གཤེགས་ སྙིང་པོ་ལམ་དེའི་
འཁྲུལ་པ་སེལ་བྱེད་འབྲས་བུ་དེ་སྒྲིབ་བྲལ་སྐུའི་རྣམ་བཞག་རྣམས་མཐུན་པའོ། གཉིས་པ་ནི།
ཐོགས་མེད་ཀྱིས་མིང་དོན་འདྲེས་འཛིན་གྱི་རྟོག་པ་ལྡོག་པར་མཛད་དེ། ལྟོ་ལྡིར་བའི་དོན་དེ་
བུམ་པའི་མིང་དང་གཅིག་པ་འགལ་ཏེ། གཅིག་ན་བརྡ་མི་ཤེས་པའི་བྱིས་པས་ལྟོ་ལྡིར་བ་
མཐོང་བའི་ཚེ་བུམ་པའོ་སྙམ་པའི་བློ་སྐྱེ་སྲིད་པར་ཐལ་བ་ལ་དེ་མི་སྐྱེ་བ་དང༌། གཞན་ཡང་
བརྒྱ་བྱིན་མང་པོར་དང་ཡུལ་ཡུལ་ཅན་འདྲེས་པ་དང་མེ་བརྗོད་པའི་ཚེ་ཁ་ཚིག་པར་འགྱུར་
པའི་སྐྱོན་སོགས་གསུངས་སོ། །ཀླུ་སྒྲུབ་ཀྱིས་ཀྱང་བདེན་གྲུབ་འགོག་བྱེད་ཀྱི་རིགས་པ་ལྔ་
གསུངས་པའི་མཐའ་མ་རྟེན་འབྲེལ་གྱི་རིགས་པ་ནི། ཕྱི་ནང་གི་དངོས་པོ་རྣམས་ཆོས་ཅན།
བདེན་པར་མེད་དེ། རྟེན་འབྲེལ་ཙམ་ཡིན་པའི་ཕྱིར། འདིའི་ཕྱོགས་ཆོས་སྒྲུབ་སླ་ཞིང་ཁྱབ་པ་
ཡང་། གྲུབ་མཐའ་འོག་མས་རྟེན་འབྲེལ་འདོད་ཅིང་དེའི་དོན་ལྟོས་གྲུབ་ཏུ་འདོད་ལ་ལྟོས་གྲུབ་
དང་བདེན་གྲུབ་འགལ་པས་སོ། །དེས་ན་འདི་ནི་ཐ་སྙད་འབའ་ཞིག་སྒྲུབ་ཀྱི་རྟགས་ སོ།
འདིར་རྗེ་བཙུན་གྱི་མཆོད་བརྗོད་འདི་ནི་མདོའི་གླེང་གཞིའི་དོན་འགྲེལ་བ་ཡིན་ཏེ། དགེ་སློང་
ལྔ་སྟོང་ཙམ་ཞེས་པ་ནི། ཉན་ཐོས་ཞི་བ་འཚོལ་ཞེས་སོགས་དང་། བྱང་སེམས་བྱེ་བ་ཁྲག་ཁྲིག་
ཅེས་པ་ནི། འགྲོ་ལ་ཞེས་སོགས་དང་། བཅོམ་ལྡན་འདས་ཞེས་པ་དང་། ཐུབ་རྣམས་ཞེས་
སོགས་གོ་རིམ་མཐུན་པས་སོ། །གཉིས་པ་གཞན་བསྟན་བཅོས་ལ་དང་བ་བསྐྱེད་བའི་ རྒྱུ་
དགོས་འབྲེལ་ནི། མཆོད་བརྗོད་ཀྱི་མཇུག་ཏུ་རྩོམ་པར་དམ་བཅའ་དགོས་འབྲེལ་གྱི་སྒོ་ནས་
14



བསྟན་ཅིང་། དེ་ཡང་མདོ་འདིའི་དོན་བཤད་ཐབས་ཡན་ལག་ལྔའི་ཚུལ་གྱིས་བཤད་པར་
མཛད་ལ། ཡན་ལག་ལྔ་ནི། དགོས་པ་བསྡུས་པའི་དོན་བཅས་དང༌། ཚིག་དོན་བཅས་དང་
མཚམས་སྦྱར་བཅས། བརྒལ་ལན་བཅས་ཏེ་བསྙད་པར་བྱ། ཞེས་གསུངས་པ་བཞིན་ནོ། དེ་
དག་གི་གོ་རིམ་ཡང་རྒྱུན་འདི་ལ་མཚོན་ན། དགོས་འབྲེལ་གྱིས་དགོས་དོན་དང་། ལུས་རྣམ་
བཞག་གིས་བསྡུས་དོན་དང་། ཡན་ལག་རྒྱས་བཤད་ཀྱིས་ཚིག་དོན་བསྟན་པ་དང༌། གོ་རིམ་
མི་འཁྲུག་པར་མཚམས་སྦྱར་བ་དང༌། རིགས་པ་དང་མི་འགལ་བ། སྔ་ཕྱི་མི་འགལ་བའི་
བརྒལ་ལན་གཉིས་ནི་སྐབས་སྐབས་སུ་བསྟན་པ་ལྟར་རོ། །དེ་ལ་དགོས་སོགས་དང་པོར་
འཆད་རིགས་ཏེ། ཇི་སྲིད་དགོས་པ་མ་བསྟན་པ། དེ་སྲིད་དུ་ནི་སུ་ཡིས་འཛིན། ཞེས་གསུངས་
པས་སོ། །དེ་ལ་དགོས་འབྲེལ་ངག་ལ་ཡོད་པའི་དགོས་སོགས། བསྟན་བཅོས་ལུས་ལ་ཡོད་
པའི་དགོས་སོགས་སོ། །དང་པོ་ནི། བསྟན་བཅོས་ཀྱི་དགོས་སོགས་ཆོས་བཞི་ནི་ དགོས་
འབྲེལ་ངག་གི་བརྗོད་བྱ། ངག་དེ་ལས་བསྟན་བཅོས་ལ་དགོས་སོགས་ཡོད་པ་ཐོག་མར་གོ་བ་
ནི་དགོས་པ། གོ་བ་ལ་བརྟེན་ནས་དཔྱོད་ལྡན་བསྟན་བཅོས་ལ་འཇུག་པ་ནི་ཉིང་དགོས། སྔ་
མ་སྔ་མ་ཕྱི་མ་ཕྱི་མ་ལ་འབྲེལ་བ་ནི་འབྲེལ་པའོ། །གཉིས་པ་ནི། གཞུང་དང་སྦྱར་ནས་འཆད་
དེ། །རྣམ་པ་ཐམས་ཅད་མཁྱེན་པ་ཉིད་མཚོན་བྱེད་ཀྱི་ཆོས་བཅུ་ལ་སོགས་པའི་སངས་རྒྱས་
ཐོབ་བྱེད་ཀྱི་ལམ་སྟོན་པ་དེ་བཞིན་གཤེགས་པས་ཡུམ་འདི་དག་ལས་བཤད་པ་གང་ཡིན་པ་
དེ་ནི་བསྟན་བཅོས་རྒྱན་གྱི་ཡང་བརྗོད་བྱ་ཡིན་ནོ། །ཕྱི་རོལ་པ་དང་ཉན་རང་སོགས་གཞན་
གྱིས་ལོངས་སྤྱོད་བར་ནུས་པ་མ་ཡིན་ཏེ་ཆོས་སྐུ་དེ་ནི་སྦྱིན་པ་ལ་སོགས་པ་ཆོས་སྤྱོད་བཅུའི་
བདག་ཉིད་ཀྱིས་སྒྲུབ་ནུས་པར་མདོ་ལས་གསུངས་པའི་དོན་དྲན་པ་ལ་བཞག་ན་བྱང་སེམས་
བློ་དང་ལྡན་པས་ལམ་དེར་ཞུགས་པ་ན་ཆོས་སྐུ་མཐོང་བའམ་རྟོགས་པར་འགྱུར་བའི་ཕྱིར་
ཞེས་པ་ནི་ཉིད་དགོས་ཡིན་ནོ། །བྱང་ཆུབ་སྒྲུབ་པ་ལ་ ཡུམ་གྱི་དོན་བདེ་བླག་ཏུ་ནི་རྟོགས་
་15



པ་དགོས་སོ་ཞེས་བྱ་བའི་ཕྱིར་བསྟན་བཅོས་རྩོམ་པའི་དགོས་པ་ཡིན་ནོ། །ཉིང་དགོས་དགོས་
པ་ལས་དགོས་པ་བརྗོད་བྱ་ལས་བྱུང་བའི་འབྲེལ་པ་ནི་བརྗོད་བྱ་དགོས་པ་ཉིང་དགོས་བསྟན་
པས་རྟོགས་ནུས་པ་ཡིན་ནོ། །འོ་ན་དགོས་སོགས་ལ་བཞིར་གྲངས་ངེས་སམ་ཞེ་ན། ངེས་ཏེ།
ལོག་རྟོག་བསལ་བྱ་ལ་བརྗོད་བྱ་མེད་པ་དང༌། འབྲས་བུ་མེད་པ་དང་། ཐབས་མེད་པ་དང༌།
འདོད་པའི་དོན་འགྲུབ་པར་མི་འགྱུར་སྙམ་པ་སྟེ་བཞི་ཡོད་པས། སེལ་བྱེད་དགོས་སོགས་ལ་
ཡང་བཞིར་གྲངས་ངེས་པའི་ཕྱིར་རོ། །གསུམ་པ་འཇུག་བྱ་བསྟན་བཅོས་ཀྱི་བརྗོད་བྱ་མངོན་
རྟོགས་བཤད་པ་ལ། རྒྱས་པ་ལ་མོས་པའི་གང་ཟག་པ་བརྒྱད་དུ་བསྟན་པ། འབྲིང་ལ་མོས་
པའི་གང་ཟག་ལ་དྲུག་ཏུ་བསྟན་པ། བསྡུས་པ་ལ་མོས་པའི་གང་ཟག་ལ་གསུམ་དུ་བསྟན་པའོ།
།དང་པོ་ལ། ལུས་རྣམ་བཞག་དང་། ཡན་ལག་རྒྱས་བཤད་པ་གཉིས་ལས། དང་པོ་ལ་མདོར་
བསྟན་པ་དང་། རྒྱས་པར་བཤད་པའོ། །དང་པོ་ནི། གཞུང་ཤེས་རབ་ཀྱི་ཕ་རོལ་ཏུ་ཕྱིན་པའི་
བརྗོད་བྱ་ནི། ལམ་དང་འབྲས་བུའི་ཤེར་ཕྱིན་དངོས་པོ་བརྒྱད་ཀྱི་དོན་དུ་གནས་ལ། དེ་དག་ནི་
འདིར་ཡང་དག་པར་བཤད་དོ། །འདིའི་སྐབས་སུ་ཤེར་ཕྱིན་ལ་གསུམ་དུ་ཡོད་པ་ལས་འབྲས་
བུ་ཤེར་ཕྱིན་ནི། ཆོས་རྣམས་ཀྱི་དེ་བཞིན་ཉིད་བཟུང་འཛིན་གྱི་དྲི་མ་གློ་བུར་བ་ཐམས་ཅད་
དང་བྲལ་བ་དེའོ། །ལམ་ཤེར་ཕྱིན་ནི་དེ་དྲི་མ་དང་བྲལ་རིམ་སྟེ། དབྱེ་ན། གཙོ་ཕལ་གཉིས་ཀྱི་
སྔ་མ་ལ་ཡང་མོས་སྤྱོད་ཀྱི་གནས་སྐབས་ཀྱི་ཟག་བཅས་དང་། མཐོང་སྒོམ་གྱི་གནས་སྐབས་
ཀྱི་ཟག་མེད་གཉིས་སུ་ཡོད་དོ། །ཟླ་བ་སྙིང་པོས་ཞུས་པ་ལས། མོས་པས་སྤྱོད་པའི་སའི་
གནས་སྐབས་ཀྱི་གཟུང་བ་དང་འཛིན་པའི་རྣམ་པར་རྟོག་པ་རྣམས་ཏེ། དེ་སྤོང་བར་བྱེད་པ་ནི་
ཟག་པར་བཅས་པའི་ཤེར་ཕྱིར་ཡིན་ནོ། རིགས་ཀྱི་བུ་དེ་ལ་ཟག་པ་མེད་པའི་ཤེར་ཕྱིར་ནི་
མཐོང་བའི་ལམ་རྣམ་པར་མི་རྟོག་པའི་ཡེ་ཤེས་ཏེ། ཞེས་གསུངས་པས་སོ། །ཕལ་པ་ནི་ཉན་
རང་དགྲ་བཅོམ་གྱི་རྟོགས་པ་སྟེ་འབུམ་ཊིཀལས། ཉན་ཐོས་དང་རང་སངས་རྒྱས་ཀྱི་མཐར་
16



ཕྱིན་པའི་སས་བསྡུས་པ་དགྲ་མཅོམ་པའི་ལམ་གྱི་ཡེ་ཤེས་ཀྱང་ཤེར་ཕྱིན་གྱི་རྒྱུ་མཐུན་པ་ཡིན་
པས་ཤེར་ཕྱིན་གྱི་མིང་ཐོབ་པར་འགྱུར་རོ། །ཞེས་བཤད་པ་ལྟར་རོ། །གཞུང་ཤེར་ཕྱིན་ནི་
འབྲས་བུ་ཤེར་ཕྱིན་དེ་ཐོབ་པའི་ཐབས་སྟོན་པར་བྱེད་པའི་མིང་ཚིག་གི་ཚོགས་སོ། དེས་ན་
འབྲས་བུ་ཤེར་ཕྱིན་ནི་ཤེར་ཕྱིན་དངོས་ཡིན་ལ། ལམ་ནི་ཤེས་རབ་ཡིན་གྱི་ཤེར་ཕྱིན་མ་ཡིན་
ཀྱང་འབྲས་མིང་སྒྱུ་ལ་བཏགས་པ་དང་། གཞུང་ནི་ཤེས་རབ་ཙམ་ཡང་མིན་ཀྱང་བརྗོད་བྱའི་
མིང་གིས་བརྗོད་བྱེད་ལ་བཏགས་པ་ཡིན་ནོ། །དེ་སྐད་དུ་འགྲེལ་ཆེན་ལས། སངས་རྒྱས་
བཅོམ་ལྡན་འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་དེ་ནི་དངོས་ཡིན་ལ་དེ་ཐོབ་པ་
དང་རྗེས་སུ་མཐུན་པ་ཉིད་ཀྱིས་ན་ཚིག་དང་ངག་གི་ཚོགས་ཀྱི་གཞུང་དང་མཐོང་བ་ལ་སོགས་
པའི་མཚན་ ཉིད་ཅན་གྱི་ལམ་ལ་ ཡང་ཤེར་ ཕྱིན་ཞེས་ བྱ་བ་ནི་ བཏགས་པའོ། །ཞེས་སོ།
།གཉིས་པ་རྒྱས་བཤད་ལ། བཤད་བྱ་དངོས་པོ་བརྒྱད། འཆད་བྱེད་དོན་བདུན་བཅུའོ། །དང་
པོ་ལ་དངོས་པོ་བརྒྱད་སོ་སོའི་དོན། གོ་རིམ་ངེས་པ། མདོ་དང་སྦྱར་བའོ། །དང་པོ་ལ། བརྒྱད་
ལས་རྣམ་མཁྱེན་ལ། མཚན་ཉིད། སྒྲ་བཤད། དབྱེ་བ། ས་མཚམས་སོ། །དང་པོ་ནི། ཆོས་
ཐམས་ཅད་སྐྱེ་མེད་དུ་མངོན་སུམ་རྟོགས་ཤིང་། དོན་གཉིས་མཐར་ཐུག་པའི་ཡེ་ཤེས་དེ་ཡིན་
ནོ། །དེ་ལ་ནི་ཁ་ཅིག་གིས་སངས་རྒྱས་ཀྱི་ས་ན་སེམས་སེམས་བྱུང་རྣམས་མེད་པས་རང་སྣང་
ལ་ཡེ་ཤེས་མེད་དོ་ཞེས་གསུང་། ཁ་ཅིག་གིས་ཡེ་ཤེས་སྒྱུ་མ་ལྟ་བུ་ཡོད་པར་འཆད། འོ་ན་
སངས་རྒྱས་ཀྱི་ཡེ་ཤེས་དེ་ལ་ཀུན་རྫོབ་ཀྱི་སྣང་བ་མངའ་འམ་མི་མངའ་ཞེ་ན། སློབ་དཔོན་ཁ་
ཅིག་ནི་ཆོས་ཅན་ཇི་སྙེད་པ་སྐྱུ་རུ་ར་རློན་པ་ལག་མཐིལ་དུ་བཞག་པ་ལྟར་སྣང་ཡང་མཚན་
འཛིན་གྱི་འཁྲུལ་པ་མི་འབྱུང་སྟེ། སྒྲིབ་གཉིས་ཀྱི་ས་བོན་མ་ལུས་པ་སྤངས་པའི་ ཕྱིར་ རོ།
།ཞེས་གསུངས་སོ། འདིར་ནི་མཁྱེན་ནས་ཆོས་རྣམས་མ་གཟིགས་ཕྱིར། ཞེས་གསུངས་པས་
འཁྲུལ་སྣང་མི་མངའ་བར་འཆད་དགོས་སོ། །གཉིས་པ་ནི། ཆོས་ཐམས་ཅད་རྣམ་པ་དང༌།



རྟགས་དང་། མཚན་མ་ཀུན་སྐྱེ་མེད་དུ་མངོན་སུམ་དུ་མཁྱེན་པ་ཉིད་དོ། །གསུམ་པ་ནི། ཆོས་
ཉིད་ཇི་ལྟ་བ་མཁྱེན་པའི་མཉམ་བཞག་དང༌། དེ་དང་དབྱེར་མེད་པའི་ཆོས་ཅན་ཇི་སྙེད་པ་
མཁྱེན་པའི་རྗེས་ཐོབ་གཉིས་ཡོད་པའི་དང་པོ་ནི། མདོ་ལས། རབ་འབྱོར། ཆོས་གཅིག་གིས་
རྣམ་པ་ཐམས་ཅད་མཁྱེན་པ་ཉིད་ཅེས་བྱ་སྟེ་ཞི་བའི་རྣམ་པས་སོ། །ཞེས་གསུངས་པ་ལྟར་རང་
ངོ་གསལ་སྟོང་གི་ཆ་ནས་བཞག་ལ། ཕྱི་མ་ནི། ཤེས་བྱའི་རྣམ་པ་ཐམས་ཅད་སྐྱེ་བ་མེད་པར་
མཁྱེན་པའི་ཆ་ནས་བཞག་པའོ། །བཞི་པ་ནི། རྣམ་མཁྱེན་མཚན་ཉིད་པ་ནི་སངས་རྒྱས་ཀྱི་ས་
ཁོ་ནར་ཡོད་ཅིང་། རྗེས་མཐུན་པ་ནི་དེ་མན་ཆད་ཀྱི་འཕགས་ལམ་ནའང་ཡོད་དེ། །ཇི་ལྟ་བ་ས་
དང་པོ་ནས་དང་། ཇི་སྙེད་པ་ས་བརྒྱད་པ་ནས་སོ། །གཉིས་པ་ལམ་ཤེས་པ་ལ་ཡང་སྔ་མ་ལྟར་
བཞི་ལས། དང་པོ་ནི། ལམ་གསུམ་གཟོད་མ་ནས་སྐྱེ་མེད་དུ་རྟོགས་ཤིང་ཤེས་སྒྲིབ་ཀྱི་གཉེན་
པོར་གྱུར་པོ་དེའོ། །གཉིས་པ་ནི། ལམ་ཐམས་ཅད་ཁོང་དུ་ཆུབ་པའམ་ཤེས་ཤིང་ལམ་གྱི་བྱ་
བ་ཡང་བྱེད་པ་ཉིད་དོ། །གསུམ་པ་ནི། ཐེག་གསུམ་གྱི་ལམ་གསུམ་རྟོགས་པ་དང༌། རྟོགས་པ་
དེ་དག་གཟོད་མ་ནས་ཞི་བར་ཤེས་པ་གཉིས་སོ། །བཞི་པ་ནི། ས་དང་པོ་ཡན་ཆད་ནས་ཡོད་
དོ། །གསུམ་པ་ཀུན་ཤེས་ལ་ཡང་བཞི་ལས། དང་པོ་ནི། གང་ཟག་གི་བདག་མེད་མངོན་སུམ་
དུ་རྟོགས་པས་ཉོན་སྒྲིབ་ཀྱི་གཉེན་པོར་གྱུར་པ་དེའོ། གཉིས་པ་ནི། དེ་ནས་གཞི་ཕུང་ཁམས་
སྐྱེ་མཆེད་ཐམས་ཅད་བདག་མེད་པར་ཤེས་པ་ཉིད་དོ། །གསུམ་པ་ནི། མཚན་འཛིན་དང་
བཅས་པ་སྤང་བྱའི་གཞི་ཤེས་དང་། མཚན་འཛིན་དང་བྲལ་བའི་གཉེན་པོའི་གཞི་ཤེས་གཉིས་
སོ། །བཞི་པ་ནི། དང་པོ་ཉན་རང་གི་མཐོང་ལམ་ནས། ཕྱི་མ་ནི་ས་དང་པོ་ནས་ཡོད་དོ། །བཞི་
པ་རྣམ་རྫོགས་སྦྱོར་བ་ལའང་། དང་པོ་ནི། མཁྱེན་གསུམ་རྟོགས་པར་བྱ་བའི་ཕྱིར་གཞི་ལམ་
གསུམ་རང་བཞིན་མེད་པར་སྒོམ་པའོ། །གཉིས་པ་ནི། སངས་རྒྱས་ཀྱི་སའི་ཆོས་ལ་སོགས་
པའི་རྣམ་པ་ཀུན་མངོན་པར་རྫོགས་པར་རྟོགས་ཕྱིར་དུ་སྒོམ་པའི་སྦྱོར་བ་དང་། གསུམ་པ་ནི།



སྦྱོར་བ་བཞིའམ་ཉི་ཤུའོ། །བཞི་པ་ནི། ཚོགས་ལམ་ནས་རྒྱུན་མཐའ་མན་ཆད་ནའོ། །ལྔ་པ་རྩེ་
སྦྱོར་ལའང༌། དང་པོ་ནི། གཞི་ལམ་རྣམ་གསུམ་རང་བཞིན་མེད་པར་སྒོམ་པ་རབ་ཏུ་གྱུར་
པའོ། །གཉིས་པ་ནི། རྣམ་ཀུན་གྱི་རྩེ་མོར་སྟེ་རབ་ཀྱི་མཐར་ཕྱིན་པ་དང་། གསུམ་པ་ནི། སྦྱོར་
མཐོང་སྒོམ་བར་ཆད་མེད་པའི་རྩེ་སྦྱོར་དང་བཞིའོ། །བཞི་པ་ནི། དྲོད་ནས་རྒྱུན་མཐའི་བར་
ནའོ། །དྲག་པ་མཐར་གྱིས་པ་ལའང་ དང་པོ་ནི། །རྩེ་སྦྱོར་ལ་བརྟན་པ་ཐོབ་པའི་ཕྱིར་རིམ་
གྱིས་སྒོམ་པའོ། །གཉིས་པ་ནི། མཐར་གྱིས་པ་སྟེ་སྔ་མའི་རྗེས་སུ་ཕྱི་མ་འབྲེལ་བར་སྒོམ་པའོ།
།གསུམ་པ་ནི། བཅུ་གསུམ་མོ། །བཞི་པ་ནི་དྲོད་ནས་རྒྱུན་མཐའི་སྔ་ལོགས་བར་རོ། །བདུན་
བ་སྐད་ཅིག་མའི་སྦྱོར་བ་ལའང༌། དང་པོ་ནི། མཁྱེན་གསུམ་བསྡུས་སྒོམ་ལ་བརྟན་པ་ཐོབ་
པས་ གཅིག་ཅར་སྒོམ་པའོ། །གཉིས་པ་ནི། རིམ་གྱིས་ཕར་ཕྱིན་དག་ལ་གོམས་པས། བྱ་
རྫོགས་ཀྱི་སྐད་ཅིག་མ་ཅིག་ལ་མངོན་པར་རྫོགས་པར་བྱང་ཆུབ་པར་ནུས་པ་ཡིན་ནོ། གསུམ་
པ་ནི། མཚན་ཉིད་ཀྱི་སྒོ་ནས་བཞི་ཡོད་དོ། །བཞི་པ་ནི། རྒྱུན་མཐའ་ཁོ་ན་ལའོ། །བརྒྱད་པ་
ཆོས་སྐུ་ལའང་། དང་པོ་ནི། སྦྱོར་བཞིའི་འབྲས་བུ་མཐར་ཐུག་གོ། གཉིས་པ་ནི། ཟག་པ་མེད་
པའི་ཆོས་ཐམས་ཅད་ཀྱི་ཡན་ལག་དང་ལྡན་པའི་སྐུ་དང་། གསུམ་པ་ནི། སྐུ་གསུམ་ཕྲིན་ལས་
དང་བཅས་པའོ། །བཞི་པ་ནི། སངས་རྒྱས་ཀྱི་ས་ཁོ་ན་ལའོ། །གཉིས་པ་གོ་རིམ་ངེས་པ་ནི།
ཉམས་སུ་བླང་བྱ་སྐྱེ་མེད་གསུམ་ཤེས་པར་བྱ་བའི་ཕྱིར་མཁྱེན་གསུམ་བསྟན། དེ་དག་ཉམས་
སུ་བླང་བའི་ཐབས་སྦྱོར་བཞི། ཉམས་སུ་བླངས་པའི་འབྲས་བུ་ཆོས་སྐུ་བསྟན་པ་ནི། སྤྱིའི་གོ་
རིམ། བྱེ་བྲག་ཏུའང་རྣམ་མཁྱེན་ གྱི་རྒྱུ་ཡིན་པས་སེམས་བསྐྱེད་སོགས་ཆོས་བཅུ་དང་པོར་
བསྟན། དེ་དག་གི་དོན་དུ་གཉེར་བྱ་ཡང་ལམ་ཤེས་ལ་རག་ལས་པས་ལམ་ཤེས་བསྟན། དེའི་
མཐུན་ཕྱོགས་དང་མི་མཐུན་ཕྱོགས་ཤེས་པའི་ཕྱིར་གཞི་ཤེས་བསྟན་པ་ནི་མཁྱེན་གསུམ་གྱི་གོ་
རིམ་མོ། །མཁྱེན་གསུམ་མངོན་དུ་བྱ་བའི་ཕྱིར་སྒོམ་པ་རྣམ་རྫོགས་སྦྱོར་བ། དེ་མངོན་པར་



རྟོགས་པའི་ཚུལ་གྱི་སྒོམ་པ་རྩེ་སྦྱོར། དེ་ལ་བརྟན་པ་ཐོབ་པར་བྱ་བའི་ཕྱིར་སྒོམ་པ་མཐར་
གྱིས་པ། དེ་ལ་བརྟན་པ་ཐོབ་ནས་ཅིག་ཅར་དུ་སྒོམ་པ་སྐད་ཅིག་མའི་སྦྱོར་བ་རྣམས་ནི་སྦྱོར་
བཞིའི་གོ་རིམ་མོ། །དེ་ལྟར་ན་དངོས་པོ་རྣམ་པ་བརྒྱད་པོ་དེ་དག་ནི། སྐབས་བརྒྱད་ཀྱི་དོན་དུ་
གནས་ལ། དངོས་པོ་རེ་རེ་བས་ཀྱང་སྐྱེས་བུའི་ལམ་ཡོངས་རྫོགས་རེ་རེ་སྟོན་ནོ། །དེ་ཡང་གོང་
དུ་མཁྱེན་གསུམ་གྱི་མཚན་ཉིད་དང་དབྱེ་བ་ལ་སོགས་པ་བསྟན་པ་ནི། གང་ཟག་དང་འབྲེལ་
བའི་མངོན་རྟོགས་བསྡུ་བྱེད་མཁྱེན་གསུམ་ཡིན་ལ། བསྡུ་བྱའི་མཁྱེན་གསུམ་ནི་དེ་དག་མཚོན་
བྱེད་དེ། སྐབས་དང་པོ་གསུམ་གྱི་བརྗོད་བྱར་གྱུར་པའོ། །གསུམ་པ་མདོ་ནི། རབ་འབྱོར་གྱི་
ལེའུས་རྣམ་མཁྱེན། མཐའ་གཉིས་རྣམ་དག་གི་ལེའུས་ལམ་ཤེས། སྤྱོད་པ་ཁྱད་པར་གྱི་ལེའུས་
བཞི་ཤེས། དེ་བཞིན་ཉིད་ཀྱི་ལེའུས་རྣམ་ཀུན། བསླབ་པ་ཡོངས་སུ་དག་པའི་ལེའུས་རྩེ་སྦྱོར།
རིམ་གྱིས་འཇུག་པའི་ལེའུས་མཐར་གྱིས་པ། བསླབ་པ་ཡོངས་སུ་རྫོགས་པའི་ལེའུས་སྐད་
ཅིག་མ། བསླབ་པ་འབྲས་བུའི་ལེའུས་ཆོས་སྐུ་རྣམས་བསྟོན་ནོ། །གཉིས་པ་འཆད་བྱེད་དོན་
བདུན་བཅུ་བཤད་པ་ལ། མཁྱེན་གསུམ་མཚོན་བྱེད་ཀྱི་སྒོ་ནས་བཤད། སྦྱོར་བཞི་ངོ་བོའི་སྒོ་
ནས་བཤད། ཆོས་སྐུ་དབྱེ་བའི་སྒོ་ནས་བཤད་པའོ། །དང་པོ་ལ་གསུམ་ལས་དང་པོ་ནི།
རྫོགས་བྱང་གི་ས་བོན་དུ་རྒྱུར་པའི་སེམས་བསྐྱེད་པ་དང༌། དེ་སྨིན་ཅིང་དག་པར་བྱེད་པའི་
རྐྱེན་ཐེག་ཆེན་གྱི་གདམས་ངག་དང༌། དེ་ཉམས་སུ་བླངས་པའི་འབྲས་བུའི་ཐོག་མར་ངེས་པར་
འབྱེད་པ་མཐོང་ལམ་གྱི་ཡན་ལག་སྟེ་རྒྱུར་གྱུར་པའི་སྦྱོར་ལམ་རྣམ་བཞི་དང༌། དེ་ཐོབ་པ་ན་
ཐེག་ཆེན་དུ་རིགས་ངེས་པས་སྒྲུབ་པའི་ནི་རྟེན་དུ་གྱུར་པའི་ཆོས་ཀྱི་དབྱིངས་ཀྱི་རང་བཞིན་
ཅན་གྱི་རིགས་དང༌། སྒྲུབ་པ་དེའི་དམིགས་པ་དག་དང༌། སྒྲུབ་པ་དེའི་ཆེད་དུ་བྱ་བ་དང་ནི།
དེ་ནས་སྒྲུབ་པ་རང་གི་ངོ་བོ་ལ་དབྱེ་ན་མི་མཐུན་ཕྱོགས་ཀྱིས་མི་ཚུགས་པར་བྱ་བའི་ཕྱིར་གོ་ཆ་
བགོས་པའི་སྒྲུབ་པ་དང་། གོ་བགོས་ནས་ཐེག་ཆེན་གྱི་གཡུལ་དུ་འཇུག་པའི་བྱ་བ་སྒྲུབ་པ་དང་
20



། གཡུལ་དུ་ཞུགས་ནས་དཔུང་གི་ཚོགས་དག་བསོག་པའི་སྒྲུབ་པ་དང་ནི། དེ་ནས་དགྲ་ལས་
རྒྱལ་བ་ངེས་པར་འབྱུང་བའི་སྒྲུབ་པ་དང་བཅས་པ་དེ་ལྟར་བཅུ་པོ་རྣམས་ཀྱིས་ཐུབ་པའི་རྣམ་
ཀུན་མཁྱེན་པ་ཉིད་ནི་ཡུལ་གྱིས་ཡུལ་ཅན་ནམ་རྒྱུས་འབྲས་བུ་མཚོན་པའི་སྒོ་ནས་བསྟན་ནོ།
།གཉིས་པ་ནི། ལམ་ཤེས་སྐྱེ་བའི་རྟེན་དུ་བྱ་བའི་ཕྱིར་དེ་བཞིན་གཤེགས་པའི་འོད་ཀྱིས་ལྷ་
རྣམས་ཀྱི་འོད་མོག་མོག་པོར་བྱེད་པ་དང་ལ་སོགས་པས་ཡུལ་ངེས་པ་དང་ཁྱབ་པ་དང་རང་
བཞིན་དང་བྱེད་ལས་རྣམས་བསྡུས་སོ། །ཤེས་བྱའི་ལམ་ལ་ནི། སློབ་མ་ཉན་ཐོས་ཀྱི་ལམ་དང་
། བསེ་རུ་ལྟ་བུ་ལ་སོགས་པའི་རང་རྒྱལ་གྱི་ལམ་གང་དང་། ཐེག་ཆེན་གྱི་ལམ་ལ་དབྱེ་ན། ཚེ་
འདི་དང་གཞན་པ་ཕྱི་མའི་ཡོན་ཏན་ཅན་གྱི་ཕན་ཡོན་ཆེ་བ་དང་ལྡན་པའི་མཐོང་བའི་ལམ་
དང༌། སྒོམ་ལམ་གྱི་བྱེད་པ་སྟེ་ཕན་ཡོན་དང་ནི། བྱེད་པ་ཅན་གྱི་སྒོམ་ལམ་ལ། ཟག་པ་དང་
བཅས་པའི་རྗེས་ཐོབ་དང་། ཟག་མེད་མཉམ་བཞག་གཉིས་ཡོད་པའི་དང་པོ་ལ་དབྱེ་ན། ཡུམ་
ལ་ཡོན་ཏན་ཅན་དུ་འཛིན་པའི་མོས་པ་དང་དེ་དག་གི་འབྲས་བུ་བསྟོད་པ་དང་བསྐུར་བ་དང་
བསྔགས་པ་གསུམ་དང་། དགེ་བ་མི་ཟད་པར་བྱེད་པའི་བསྔོ་བ་དང་། འཕེལ་བར་བྱེད་པའི་
རྗེས་སུ་ཡི་རང་བའི་ཡིད་ལ་བྱེད་པ་བླ་ན་མེད་པའི་སྒོམ་ལམ་དང་གསུམ་མོ། །གཉིས་པ་ཟག་
མེད་ལ། རྟོགས་པ་ཕུན་ཚོགས་སྒྲུབ་པ་སྒོམ་ལམ་དང་། སྤངས་པ་ཕུན་ཚོགས་ཤིན་ཏུ་དག་པ་
ཞེས་བྱ་བ་འདི་ནི་སྒོམ་པའི་ལམ་སྟེ་གཉིས་སོ། །དེ་ལྟར་བཅུ་གཅིག་པོ་དེ་དག་གི་བྱང་ཆུབ་
སེམས་པའི་མཁས་པ་རྣམས་ཀྱི་ལམ་ཤེས་ཉིད་ནི་ཡུལ་གྱིས་ཡུལ་ཅན་མཚོན་པོའི་སྒོ་ནས་དེ་
འདྲར་བསྟན་ནོ། །གསུམ་པ་ནི། དུས་གསུམ་མཉམ་པ་ཉིད་དུ་ཤེས་པས་སྲིད་པ་ལ་མི་གནས་
ཤིང་། སེམས་ཅན་ལ་སྙིང་རྗེ་བས་དམན་པ་ཞི་བ་ལ་མི་གནས་པ་དང་། ཤེས་སྒྲིབ་སྤོང་བའི་
ཐབས་ལ་མཁས་པ་མ་ཡིན་པས་འབྲས་ཡུམ་ལ་རིང་བ་དང་། དེ་སྤོང་བའི་ཐབས་ཀྱི་ལམ་ལ་
མཁས་པས་འབྲས་ཡུམ་ལ་རིང་བ་མ་ཡིན་པ་ཉིད་དང་། མི་མཐུན་ཕྱོགས་མཚན་འཛིན་གྱི་
21



འདུ་ཤེས་དང་བཅས་པ་ཉན་རང་གི་དང༌། འདུ་ཤེས་དེ་དང་བྲལ་བ་གཉེན་པོའི་ཕྱོགས་བྱང་
སེམས་ཀྱི་གཞི་ཤེས་དག་དང་ གཉེན་པོའི་གཞི་ཤེས་ལ་འཇུག་པའི་སྦྱོར་བ་དང༌། དེའི་
ཡུལ་ཡུལ་ཅན་མཉམ་པ་ཉིད་དུ་རྟོགས་པ་དང་། སྦྱོར་བ་དེའི་འབྲས་བུ་ཉན་ཐོས་དང་། ལ་
སོགས་པས་བྱང་སེམས་ཀྱི་མཐོང་བའི་ལམ་ཤུགས་དང་དངོས་ལ་བསྟན་པ་སྟེ། དེ་ལྟར་དགུ་
པོ་དེ་འདྲ་བས་ནི་ཀུན་ཤེས་ཉིད་ཡུལ་ཅན་གྱི་ཡུལ་དང་། རྒྱུས་འབྲས་བུ་མཚོན་པའི་སྒོ་ནས་
བསྟན་པ་ཉིད་དུ་འདོད་དོ། །གཉིས་པ་སྦྱོར་བཞི་ལ་བཞི་ལས། དང་པོ་ནི། གང་བསྒོམ་པར་
བྱ་བ་དོན་ཤེས་ཀྱི་རྣམ་པ་དང་། ཇི་ལྟར་སྒོམ་པར་བྱ་བ་སྦྱོར་བ་དང་བཅས་པ་རྣམས་དང་། དེ་
ལྟར་བསྒོམས་པའི་ཡོན་ཏན་དང་དེ་ལ་བར་དུ་གཅོད་པའི་སྐྱོན་དང་ནི། སྦྱོར་བ་དེ་རྣམས་ཀྱི་
མཚན་ཉིད་དང་བཅས་པ་དང་། སྦྱོར་བའི་འབྲས་བུ་ཐར་པ་ཆ་མཐུན་ཚོགས་ལམ་དང༌། དེ་
ཡོངས་སུ་སྨིན་པ་ངེས་བྱེད་ཆ་མཐུན་དང་། སྦྱོར་བ་སྒོམ་པ་པོའི་གང་ཟག་སློབ་པ་ཕྱིར་མི་
བཟློག་པའི་ཚོགས་དང་། སྲིད་པ་འཁོར་བ་དང་ཞི་བ་མྱ་ངན་ལས་འདས་པ་མཉམ་པ་ཉིད་དུ་
རྟོགས་པའི་སྦྱོར་བ་དང་། རང་གི་ཞིང་དག་ཡོན་ཏན་བླ་ན་མེད་པར་བསྒྱུར་བ་དང་ནི། གཞན་
ཡོངས་སུ་སྨིན་པར་བྱེད་པ་འདི་ནི་ཐབས་མཁས་ཀྱི་སྦྱོར་བ་དང་བཅས་པ་སྟེ་བཅུ་གཅིག་པོ་
འདི་རྣམས་ཀྱིས་ནི་རྣམ་པ་ཀུན་མངོན་པར་རྫོགས་པར་རྟོགས་པའི་སྦྱོར་བ་བསྟན་པ་ཡིན་ནོ།
།གཉིས་པ་ནི། བསྡུས་བསྒོམས་རབ་ཏུ་གྱུར་པ་དེའི་རྟགས་དྲོད་དང་། བསོད་ནམས་རྣམ་པར་
འཕེལ་བ་རྩེ་མོ་དང༌། མཁྱེན་གསུམ་དང་སེམས་ཅན་གྱི་དོན་མི་གཏོང་བ་ལ་བརྟན་པའི་
བཟོད་པ་དང་། སེམས་དམིགས་པ་ལ་ཀུན་ཏུ་གནས་པའི་ཆོས་མཆོག་དང་། མཐོང་ཞེས་བྱ་
བ་དང་སྒོམ་པ་ཞེས་བྱ་བའི་ལམ་ནི་སོ་སོའི་གནས་སྐབས་ལ་གཟུང་བ་དང་འཛིན་པའི་རྣམ་
པར་རྟོགས་པ་རེ་རེ་ལ་གཉིས་གཉིས་སུ་ཕྱེ་བས་རྣམ་པ་བཞིའི་གཉེན་པོ་རྣམ་པ་བཞི་དང་ནི།
སངས་རྒྱས་པ་ལ་ལམ་གཞན་གྱི་བར་ཆད་མེད་པའི་ཏིང་ངེ་འཛིན་དང་། བར་ཆད་མེད་ལམ་



གྱི་ སྤང་བྱ་བདེན་གཉིས་འགལ་བར་རྩོད་པའི་ལོག་པར་སྒྲུབ་པ་དང་བཅས་པའི་ནི་ཆོས་
བརྒྱད་པོ་དེ་དག་གིས་རྩེ་མོའི་མངོན་རྟོགས་བསྟན་པ་ཡིན་ནོ། །གསུམ་པ་ནི། བསམ་པ་ཕུན་
ཚོགས་རྗེས་དྲན་དྲུག་དང་། སྦྱོར་བ་ཕུན་ཚོགས་ཕར་ཕྱིན་དྲུག་དང༌། དངོས་མེད་ངོ་བོ་ཉིད་ཀྱི་
སྦྱོར་བ་སྟེ་རྣམ་པ་གསུམ་དང་རྣམ་པ་བཅུ་པོ་དེ་དག་གིས་མཐར་གྱིས་པའི་སྦྱོར་བ་བསྟན་ནོ། །
།བཞི་པ་ནི། བྱ་རྫོགས་ཀྱི་སྐད་ཅིག་མ་གཅིག་གིས་མངོན་པར་རྫོགས་པར་བྱང་ཆུབ་པར་ནུས་
པ་དེ་ཡིན་ལ། དངོས་པོ་ཐ་དད་དུ་དབྱེ་བ་མེད་ཀྱང་སྤྱིའི་མཚན་ཉིད་ཀྱིས་ནི་རྣམ་པ་བཞི་ཡོད་
དོ། གསུམ་པ་ཆོས་སྐུ་འཆད་པ་ནི། གདོད་མ་ནས་དྲི་མ་དང་བྲལ་བའི་ངོ་བོ་ཉིད་ཀྱི་སྐུ་དང༌།
ངེས་པ་ལྔ་ལྡན་གྱི་ལོངས་སྤྱོད་རྫོགས་པའི་སྐུ་དང་བཅས་པ་དང་དེ་བཞིན་དུ་འཁོར་བ་ཇི་སྲིད་
པར་རྒྱུན་མི་འཆད་ཅིང་ངེས་པ་ལྔ་ལྡན་ལས་གཞན་པའི་སྤྲུལ་པའི་སྐུ་དང་ནི། ཡེ་ཤེས་ཆོས་སྐུ་
བདག་རྐྱེན་དུ་གྱུར་པའི་མཛད་པ་དང་བཅས་པ་ཕྲིན་ལས་ཏེ། དེ་ལྟར་རྣམ་པ་བཞིར་ནི་ཆོས་
སྐུའི་དབྱེ་བ་ཡང་དག་པར་བརྗོད་པ་ཡིན་ནོ། །གཉིས་པ་ཡན་ལག་རྒྱས་བཤད་ལ། ཡུལ་
མཁྱེན་གསུམ། ཐབས་སྦྱོར་བཞི། འབྲས་བུ་ཆོས་སྐུའོ། །དང་པོ་ལ་ཐོབ་བྱ་རྣམ་མཁྱེན་ཐོབ་
བྱེད་ལམ་ཤེས། དེའི་རྩ་བ་གོལ་ས་དང་བཅས་པ་གཞི་ཤེས་སོ། །དང་པོ་ལ་བསམ་པ་སེམས་
བསྐྱེད། སྦྱོར་བ་སྒྲུབ་པ་གཉིས། དང་པོ་ལ་སྤྱི་དོན་དང༌། གཞུང་དོན་གཉིས། དང་པོ་ལ་
མཚན་ཉིད་མཚོན་བྱ། མཚན་གཞིའོ། །དང་པོ་ནི། གཞན་དོན་དུ་རྫོགས་བྱང་ལ་དམིགས་
པའི་སེམས་ཏེ། དོན་གཉིས་ལྡན་པའི་སེམས་བྱུང་བ། ཞེས་པས་སོ། གཉིས་པ་ནི། ཤེས་བྱ་
ཐམས་ཅད་ཁོང་དུ་ཆུད་པས་ན་བྱང་ཆུབ་དེའི་རྒྱུར་ཚོགས་བསགས་པས་ན་སེམས་དེ་རྒྱུ་ཚད་
མེད་པ་ལས་བྱུང་བས་ན་བསྐྱེད་པ་ཞེས་བྱའོ། གསུམ་པ་ལ་དོན་དམ་སེམས་བསྐྱེད་དང་ཀུན་
རྫོ་བ་སེམས་བསྐྱེད་གཉིས་ཀྱི་དང་པོ་ལ། ངོ་བོ། དབྱེ་བ། ས་མཚམས། ཐོབ་ཚུལ་ལོ། །དང་
པོ་ནི། དོན་དམ་ཆོས་དབྱིངས་ཀྱི་བྱང་ཆུབ་ལ་དམིགས་ཤིང་ཟག་མེད་ཡིད་ཤེས་ཀྱི་ངོ་བོར་
23



སྐྱེས་པ་དེའོ། །གཉིས་པ་ནི། ལྷག་བསམ་དག་པ་དང༌། རྣམ་པར་སྨིན་པ་དང་། སྒྲིབ་པ་
སྤངས་པའི་སེམས་བསྐྱེད་དོ། །གསུམ་པ་ནི། སྔ་མ་ས་དང་པོ་ནས་བདུན་པའི་བར་དང༌།
གཉིས་པ་དག་པ་ས་གསུམ། གསུམ་པ་སངས་རྒྱས་ཀྱི་སར་བཞག་གོ། །བཞི་པ་ལ་རྒྱུ་ནི།
རྫོགས་པའི་སངས་རྒྱས་རབ་མཉེས་བྱ། བསོད་ནམས་ཡེ་ཤེས་ཚོགས་རབ་བསགས། ཆོས་
ལ་མི་རྟོག་ཡེ་ཤེས་ནི། སྐྱེས་ཕྱིར་དེ་ནི་དམ་པར་འདོད། ཅེས་གསུངས་པས། དམ་པ་གསུམ་
དང༌། རྐྱེན་ནི་སྒོམ་སྟོབས་ཀྱི་ཐོབ་པ་ཡིན་ནོ། །གཉིས་པ་ལའང་བཞི་ལས། ངོ་བོ་ནི། ཀུན་
རྫོབ་ཆོས་ཅན་གྱི་བྱང་ཆུབ་ལ་དམིགས་པའི་སེམས་བྱུང་ཡིན་ལ་དེ་ཡང་སྨོན་པ་ནི་འདོད་པ་
དང༌། འཇུག་པ་ནི་སེམས་པ་ཡིན་ནོ། །གཉིས་པ་ནི། གཙོ་ཆེ་བའི་དབང་དུ་བྱས་ནས་སྨོན་
འཇུག་གཉིས་ལས། དང་པོ་ནི། བྱང་སེམས་ཀྱི་བསླབ་བྱ་སློབས་པར་སྨོན་པ་ཙམ་དང༌། ཕྱི་
མ་ནི་ཁས་བླངས་ཤིང་ཞུགས་པ་ཡིན་ནོ། དེ་ལ་ཐོག་མེད་སྐུ་མཆེད་ཀྱིས་སེམས་བསྐྱེད་པ་དང་
དེའི་སྡོམ་པ་ཞེས་པའི་ཐ་སྙད་མཛད་ནས་ཐོག་མར་སེམས་བསྐྱེད་ལ་ཕྱིས་སྡོམ་པ་ཆོ་གས་
ལེན་པ་དེ་གཉིས་གཞི་མཐུན་མི་སྲིད་པར་བཞེད་དོ། །སྨོན་འཇུག་གི་ཐ་སྙད་འདི་ནི་ཞི་བ་
ལྷས་བཞེད་ཅིང་། དེའི་ལུགས་ལ་ཡང་སྨོན་སེམས་ནི་ཆོ་ག་ལ་མི་ལྟོས་ལ། འཇུག་པ་ནི་ངེས་
པར་ལྟོས་དགོས་པར་བཞེད་དོ། །འོན་ཀྱང་སྨོན་འཇུག་སོ་སོར་མ་ཕྱེ་བར་ཆོ་གས་ལེན་པ་
ཞིག་ཀྱང་འབྱུང་ངོ༌། གསུམ་པ་ནི། སྨོན་སེམས་ནི་སྦྱོར་ལམ་ཡན་ཆད་ལ་མི་འགྲོ་ལ། འཇུག་
སེམས་ནི་མངོན་གྱུར་དང་བག་ཉལ་གྱི་སྒོ་ནས་བྱང་སེམས་ཐམས་ཅད་ལ་ཡོད་དོ། །བཞི་པ་
ལ་རྒྱུ་ནི། གྲོགས་སྟོབས་རྒྱུ་སྟོབས་རྩ་བའི་སྟོབས། ཐོས་སྟོབས་དགེ་བ་གོམས་པ་ལས། ཞེས་
དང༌། རྐྱེན་ནི། གཞན་གྱིས་བསྟན་པའི་སེམས་བསྐྱེད་བཤད། ཅེས་གསུངས་པ་ལྟར་རོ།
།གཉིས་པ་གཞུང་གི་དོན་ལ། མཚན་ཉིད། དམིགས་ཡུལ། དབྱེ་བ། ས་མཚམས། དང་པོ་ནི།
སེམས་བསྐྱེད་ནི་འཕགས་པའི་གང་ཟག་ཐམས་ཅད་ཀྱི་རྒྱུ་ཡིན་པས་ཐོག་མར་འཆད་ལ། དེ་



ལས་ཀྱང་དང་པོར་བྱུང་བའི་དབང་དུ་བྱས་ནས་སྨོན་པ་སེམས་བསྐྱེད་པ་ཉིད་གསུངས་པ་འདི་
ལྟ་སྟེ། སེམས་བསྐྱེད་པ་ནི་སེམས་ཅན་གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་
ཆུབ་ཐོབ་པར་འདོད་པའམ་འདུན་པའམ་སྨོན་པའོ། །མདོ་ནི། བྱང་སེམས་ཅི་ནས་བདག་བླ་
མེད་བྱང་ཆུབ་ཏུ་འཚང་རྒྱ་བ་དང་གཞན་གྱི་དོན་བསྒྲུབ་པར་བྱའོ་ཞེས་དེ་ལྟར་དོན་དུ་གཉེར་
བར་བྱེད་པ་ཡིན་ནོ་ཞེས། འདི་ལྟར་སེམས་བྱུང་ལ་སེམས་བསྐྱེད་པའི་སྒྲ་མི་འཇུག་གོ་ཞེ་ན།
དེ་ནི་སྒྲ་ཡངས་པའི་དབང་དུ་བྱས་པས་སྐྱོན་མེད་དོ། །གཉིས་པ་ནི། འོ་ན་སེམས་བསྐྱེད་དེའི་
ཡུལ་དུ་གྱུར་པའི་རྫོགས་བྱང་ནི་གང་། གཞན་དོན་ནི་གང་ཞེ་ན། ལན་ནི། ཐོབ་བྱ་རྫོགས་
བྱང་དེ་དང་ལས་སུ་བྱ་བ་གཞན་དོན་དེ་ནི་བློ་གྲོས་མི་ཟད་པ་དང་སྡོང་པོ་བཀོད་པའི་མདོ་
སོགས་དང་མཐུན་པར་རྒྱས་འབྲིང་བསྡུས་པ་ལས་གསུངས་པ་བཞིན་དུ་བསྡུས་དང་རྒྱས་པའི་
སྒོ་ནས་བརྗོད་དེ། ཤཱ་རིའི་བུ་འདི་ལ་བྱང་སེམས་ཆེན་པོ་ཆོས་ཐམས་ཅད་མངོན་པར་རྫོགས་
པར་འཚང་རྒྱ་བར་འདོད་པས་ཤེར་ཕྱིན་ལ་བརྩོན་པར་བྱའོ། །ཞེས་བསྡུས་པ་དང་། ཤཱ་རིའི་
བུ་འདི་ལ་བྱང་སེམས་ཆེན་པོ་མི་གནས་པའི་ཚུལ་གྱིས་ཡུམ་ལ་གནས་ཏེ་སྦྱིན་པར་བྱ་བ་དང་
སྦྱིན་པ་པོ་དང་ལེན་པ་པོ་མི་དམིགས་པའི་ཕྱིར་ཡོངས་སུ་གཏོང་བ་མེད་པའི་ཚུལ་གྱིས་སྦྱིན་
པའི་ཕར་ཕྱིན་ཡོངས་སུ་གྲུབ་པར་བྱའོ། །ཞེས་ཕ་རོལ་ཏུ་ཕྱིན་པ་གཞན་རྣམས་ལ་ཡང་སྦྱར་ཏེ་
རྒྱས་པར་བཤད་པའི་སྒོ་ནས་ཤེས་པར་བྱ་བའི་བྱང་ཆུབ་བསྟན་པ་དང་། སེམས་ཅན་གང་
ཞིག་ཡོད་པ་དེ་དག་ཐམས་ཅད་ཕུང་པོ་ལྷག་མ་མེད་པའི་དབྱིངས་སུ་མྱ་ངན་ལས་འདའ་བར་
འདོད་པས་ཤེར་ཕྱིན་འདི་ཉིད་སྒྲུབ་པར་བྱའོ། །ཞེས་བསྡུས་པ་དང༌། སེམས་ཅན་སེར་སྣ་
ཅན་རྣམས་ནི་སྦྱིན་པ་ལ་འགོད་པ་ནས་ཤེས་རབ་འཆལ་པ་རྣམས་ནི་ཤེས་རབ་ཕུན་སུམ་
ཚོགས་པ་ལ་འགོད་པར་འདོད་པའི་བྱང་སེམས་ཀྱི་ཡུལ་ལ་བསླབ་པར་བྱའོ། །ཞེས་རྒྱས་
བཤད་ཀྱི་སྒོ་ནས་ལས་སུ་བྱ་བ་གཞན་དོན་བསྟན་ཏོ། །གཞུང་ཚིག་གཉིས་པོ་འདིའི་དེ་དང་
25



ཞེས་པས་རང་ཉིད་ལམ་ལ་འཇུག་པ་དང་། དེ་ནི་ཞེས་པས་གཞན་ལམ་ལ་གཞུག་པའི་འཇུག་
པ་སེམས་བསྐྱེད་བསྟན་པར་རྟོགས་ སོ། །གསུམ་པ་ནི། དེ་ལྟར་སེམས་བསྐྱེད་པ་དེ་ལ་དུ་
ཞིག་ཡོད་ཅེ་ན། འཇུག་ པ་ སེམས་ བསྐྱེད་ ཀྱི་དབང་ དུ་ བྱས་ ནས་ མདོ་ གཞན་ གྱི་ རྗེས་སུ་
འབྲངས་ཏེ་དཔེ་ཉེར་གཉིས་དང་ཡུལ་གྱི་དངོས་བསྟན་གྱི་གྲོགས་ཉེར་གཉིས་དང༌། སློབ་
དཔོན་གྱིས་མཛད་པའི་ཆོས་མཐུན་ཉེར་གཉིས་རྣམས་སྦྱར་ཏེ་བཤད་པ་ནི། དེ་ཡང་གྲོགས་
འདུན་པ་དང་མཚུངས་པར་ལྡན་པའི་སེམས་བསྐྱེད་ནི་དཔེ་ས་ལྟ་བུ་ཡིན་ཏེ། ཆོས་མཐུན་ཆོས་
དཀར་པོ་ཐམས་ཅད་ཀྱི་གཞི་ཡིན་པས་སོ། །དེ་བཞིན་དུ་སྦྱར་ཏེ། བསམ་པ་དག་ལྡན་པ་ནི་
གསེར་དང་འདྲ་སྟེ་བྱང་ཆུབ་ཀྱི་བར་དུ་མི་འགྱུར་བས་སོ། །ལྷག་བསམ་དང་ལྡན་པ་ནི་ཟླ་བ་
ཚེས་པ་ལྟ་བུ་ཡིན་ཏེ་དགེ་བའི་ཆོས་འཕེལ་བར་འགྱུར་བས་སོ། །སྦྱོར་བ་དང་ལྡན་པ་ནི་མེ་ལྟ་
བུ་ཡིན་ཏེ་ཉོན་མོངས་པའི་བུད་ཤིང་བསྲེག་པས་སོ། །སྦྱིན་པ་དང་ལྡན་པ་ནི་གཏེར་དང་འདྲ་
སྟེ་སེམས་ཅན་ཐམས་ཅད་ཚིམ་པར་བྱེད་པས་སོ། །ཚུལ་ཁྲིམས་དང་ལྡན་པ་ནི་རིན་པོ་ཆེའི་
འབྱུང་གནས་དང་འདྲ་སྟེ་ཡོན་ཏན་ཐམས་ཅད་འབྱུང་བས་སོ། །བཟོད་པ་དང་ལྡན་པ་ནི་རྒྱ་
མཚོ་ལྟ་བུ་ཡིན་ཏེ་གཏིང་མི་འཁྲུག་པས་སོ། །བརྩོན་འགྲུས་དང་ལྡན་པ་ནི་རྡོ་རྗེ་ལྟ་བུ་ཡིན་ཏེ་
བདུད་ལས་ཀྱིས་མི་འབྱེད་པས་སོ། །བསམ་གཏན་དང་ལྡན་པ་ནི་རི་བོ་ལྟ་བུ་ཡིན་ཏེ་རྣམ་
གཡེང་གིས་མི་བསྐྱོད་པས་སོ། །ཤེས་རབ་དང་ལྡན་པ་ནི་སྨན་ལྟ་བུ་ཡིན་ཏེ་སྒྲིབ་གཉིས་ཀྱི་
ནད་ཞི་བར་བྱེད་པས་སོ། །བསྔོ་བའི་ཐབས་མཁས་དང་ལྡན་པ་ནི་བཤེས་གཉེན་དང་འདྲ་སྟེ་
སེམས་ཅན་གྱི་དོན་མི་གཏོང་བས་སོ། །སྨོན་ལམ་ཆེན་པོ་བཅུ་སོགས་དང་ལྡན་པ་ནི་ཡིད་
བཞིན་ནོར་བུ་ལྟ་བུ་ཡིན་ཏེ་སྨོན་པ་འགྲུབ་པས་སོ། སྟོབས་དང་ལྡན་པ་ནི་ཉི་མ་ལྟ་བུ་ཡིན་ཏེ་
གདུལ་བྱའི་ལོ་ཐོག་སྨིན་པར་བྱེད་པས་སོ། ཡེ་ཤེས་དང་ལྡན་པ་ནི་དྲི་ཟའི་གླུ་ལྟ་བུ་ཡིན་ཏེ་
གདུལ་བྱ་འདུན་པའི་ཆོས་སྟོན་པས་སོ། །མངོན་ཤེས་དང་ལྡན་པ་ནི་རྒྱལ་པོ་ལྟ་བུ་ཡིན་ཏེ་



མཐུ་ཐོགས་པ་མེད་པས་གཞན་དོན་བསྒྲུབ་པས་སོ། །ཚོགས་གཉིས་དང་ལྡན་པ་ནི་བང་
མཛོད་དང་འདྲ་སྟེ་བསོད་ནམས་དང་ཡེ་ཤེས་ཀྱི་གནས་ཡིན་པས་སོ། །བྱང་ཕྱོགས་སོ་བདུན་
དང་ལྡན་པ་ནི་ལམ་པོ་ཆེ་ལྟ་བུ་ཡིན་ཏེ་འཕགས་པ་རྣམས་གཤེགས་པས་སོ། །སྙིང་རྗེ་ལྷག་
མཐོང་དང་ལྡན་པ་ནི་བཞོན་པ་ལྟ་བུ་ཡིན་ཏེ་སྲིད་ཞི་གང་དུ་ཡང་མི་གནས་པར་འགྲོ་བས་སོ།
།གཟུངས་སྤོབས་དང་ལྡན་པ་ནི་བཀོད་མའི་ཆུ་དང་འདྲ་སྟེ་ཆོས་འཛིན་ཅིང་མི་བཟད་པས་སོ།
།ཆོས་ཀྱི་དགའ་སྟོན་དང་ལྡན་པ་ནི་སྒྲ་སྙན་ལྟ་བུ་ཡིན་ཏེ་ཐར་པ་འདོད་པ་ལ་སྙན་པ་སྒྲོགས་
པས་སོ། །བགྲོད་པ་གཅིག་པའམ་ལམ་དང་ལྡན་པ་ནི་ཆུ་བོ་ལྟ་བུ་ཡིན་ཏེ་གཞན་དོན་རྒྱུན་མི་
འཆད་པས་སོ། །ཆོས་སྐུ་དང་ལྡན་པ་ནི་འབྱོར་པ་འབྱུང་བའི་རྒྱུ་སྤྲིན་ལྟ་བུ་ཡིན་ཏེ་སྤྲུལ་པའི་
སྐུའི་སྤྱོད་ལམ་རྣམས་ཀྱི་འབྱུང་བས་སོ། །དེ་ལྟར་རྣམ་པ་ཉི་ཤུ་རྩ་གཉིས་སོ། །བཞི་པ་ནི།
སེམས་བསྐྱེད་དང་པོ་གསུམ་ནི་ཚོགས་ལམ། དེ་འོག་གཅིག་ནི་སྦྱོར་ལམ། དེ་འོག་བཅུ་ནི་ས་
བཅུ། དེ་འོག་ལྔ་ནི་དག་པའི་ཁྱད་པར་གྱི་ལམ། དེ་འོག་གསུམ་ནི་སྦྱོར་དངོས་མཇུག་གི་སྒོ་
ནས་སངས་རྒྱས་ཀྱི་སས་བསྡུས་སོ། །གཉིས་པ་སྦྱོར་བ་སྒྲུབ་པ་ལ། སྒྲུབ་པའི་ཐབས་སྟོན་པ་
གདམས་ངག དེ་སྒྲུབ་པའི་འབྲས་བུ་ངེས་འབྱེད་ཡན་ལག། སྒྲུབ་པ་རང་གི་ངོ་བོ་བཤད་པའོ།
།དང་པོ་ལ་གདམས་ངག་བཅུ་སྤྱིར་བསྟན། དགེ་འདུན་དཀོན་མཆོག་བྱེ་བྲག་ཏུ་བཤད་པའོ།
དང་པོ་ལ་བསྡུས་ཏེ་གཞུང་དང་སྦྱར། སོ་སོར་ཕྱི་སྟེ་བཤད་པ་གཉིས་ཀྱི་དང་པོ་ནི། སེམས་
བསྐྱེད་དང་ལྡན་པའི་གང་ཟག་དེས་ཡོན་ཏན་མ་ཐོབ་པ་ཐོབ་བྱེད་ཀྱི་གདམས་ངག་དོན་དུ་
གཉེར་བ་འབྱུང་ལ། དེ་ཡང་གདམས་ངག་ཕལ་པ་ནི་ཉན་རང་དང་ཆོས་རྒྱུན་གྱི་ཏིང་ངེ་འཛིན་
མ་ཐོབ་པ་རྣམས་ཀྱིས་ཀྱང་ཐོབ་མོད། ཁྱད་པར་ཅན་ནི་ཐེག་པ་ཆེན་པོའི་ཚོགས་ལམ་ལ་
གནས་ཤིང་ཆོས་ཀྱི་ཚིག་དོན་མི་བརྗེད་པར་འཛིན་ནུས་པའི་ཏིང་ངེ་འཛིན་ཐོབ་པའི་སྐྱེས་བུ་
དེ་ལ། སངས་རྒྱས་སྤྲུལ་པའི་སྐུས་མངོན་སུམ་དུ་རྣམ་འབྱོར་འདི་དང་འདི་དག་ཉམས་སུ་ལོང་



ཞིག་ཅེས་གདམས་པར་མཛད་པ་ཡིན་ནོ། །དེ་ལྟ་བུ་གདམས་ངག་ལ་དབྱེ་ན། ཀུན་རྫོབ་སྣང་
ཙམ་པ་དེ་ཉིད་རང་བཞིན་མེད་པ་དོན་དམ་དུ་རྟོགས་ཤིག །ཅེས་སྒྲུབ་བྱའི་གཙོ་བོ་དང༌།
ཆོས་ཀྱི་བདག་མེད་པའི་རྣམ་པ་ཅན་གྱི་ཡུལ་བདེན་པ་བཞི་པོ་རྣམས་དང་ནི། རྒྱུ་དང་འབྲས་
བུའི་དཀོན་མཆོག་གསུམ་ལ་མངོན་ཞེན་མེད་པར་བྱ་བའི་ཕྱིར་སངས་རྒྱས་ལ་སོགས་པའི་
དཀོན་མཆོག་གསུམ་ལ་དང་། རང་གི་བདེ་བ་ལ་མ་ཞེན་པར་བྱ་བའི་ཕྱིར་བརྩོན་འགྲུས་ལ་
དང༌། གཉེན་པོའི་སྟོབས་བསྒྲུབ་པར་བྱ་བའི་ཡོངས་སུ་མི་ངལ་བའི་བརྩོན་འགྲུས་ལ་དང༌།
ལམ་གཞན་དུ་མི་འགྲོ་བར་བྱ་བའི་རང་གི་ལམ་ནི་ཡོངས་སུ་འཛིན་པའི་བརྩོན་འགྲུས་ལ་དང་
། གཞན་དྲིང་མི་འཇོགས་པར་བྱ་བའི་སྤྱན་ལྔ་དང་ནི། གཞན་དོན་བྱ་བའི་མངོན་ཤེས་ཀྱི་ཡོན་
ཏན་དྲུག་ལ། རྫོགས་བྱང་གི་སྐལ་མཉམ་གྱི་རྒྱུ་མཐོང་ལམ་དང་། སྒོམ་ལམ་ཞེས་བྱ་བ་ལ་
འདོམས་པ་སྟེ་དེ་ལྟར་གདམས་ངག་ནི་བཅུའི་བདག་ཉིད་དུ་ཤེས་པར་བྱའོ། །གཉིས་པ་སོ་
སོར་བཤད་པ་ལ། སྒྲུབ་པའི་དམིགས་ཡུལ་བདེན་པ་ལ་འདོམས་པ། སྒྲུབ་པའི་རྟེན་དཀོན་
མཆོག་གསུམ་ལ་འདོམས། སྒྲུབ་པ་ཕུན་སུམ་ཚོགས་པའི་རྒྱུ་ལ་འདོམས་པའོ། །དང་པོ་ལ།
གཙོ་བོ་བདེན་གཉིས། དམན་པ་བདེན་བཞིའོ། །དང་པོ་ནི། བྱང་སེམས་ཀྱི་སྒྲུབ་པ་དེ། ཤེས་
རབ་ཀྱི་ཁྱད་པར་དུ་འཕགས་པ་བདེན་གཉིས་ལས་མི་འདའ་བ་དང་། ཐབས་ཀྱི་ཁྱད་པར་དུ་
འཕགས་པ་སྙིང་རྗེ་དང་། ཕ་རོལ་ཏུ་ཕྱིན་པ་དྲུག་གིས་ཟིན་པ་ཡིན་ལ། དེ་ཡང་ཀུན་རྫོབ་ལས་
མི་འདའ་བར་རྗེས་ཐོབ་ཏུ་བསོད་ནམས་ཀྱི་ཚོགས་གསོག་ཅིང་། དོན་དམ་ལས་མི་འདའ་
བར་མཉམ་བཞག་ཏུ་ཡེ་ཤེས་ཀྱི་ཚོགས་བསོག་པ་ཡིན་ནོ། །དེས་ན། བདེན་པ་གཉིས་ལ་
མཚན་མཚོན་གཞི་གསུམ། དང་པོ་ལ་དོན་དམ་གྱི་མཚན་ཉིད་ནི། རང་བཞིན་གྱི་སྤྲོས་པ་དག་
བྲལ་བར་གནས་པ་སྟེ། ཟླ་བ་སྙིང་པོས་ཞུས་པའི་མདོ་ལས། རང་བཞིན་མེད་ཅིང་སྤྲོས་མེད་
པ། དེ་ཉིད་དོན་དམ་སྤྱོད་ཡུལ་ལོ། །ཞེས་གསུངས་སོ། །ཀུན་རྫོབ་ཀྱི་མཚན་ཉིད་ནི། རྟེན་
ཏེ
28



འབྲེལ་སྣ་ཚོགས་སུ་སྣང་བ་སྟེ། བདེན་གཉིས་ལས། ཇི་ལྟར་སྣང་བ་འདི་ཁོ་ན། ཀུན་རྫོབ་
ཅེས་གསུངས་སོ། །གཉིས་པ་ནི། བསླུ་བར་ཡོད་པས་ན་ཀུན་རྫོབ་བདེན་པ། ངེས་པའི་དོན་
དུ་ཡོད་པས་ན་དོན་དམ་བདེན་པ་ཞེས་བྱའོ། །གསུམ་པ་ལ་གཉིས་ལས་དང་པོ་ནི། མ་རིག་
པས་བསླད་པའི་ཤེས་པ་དང་དེར་སྣང་གི་ཆ་ཐམས་ཅད་ཡིན་ལ། དབྱེ་ན། ཟླ་བ་གཉིས་
འཛིན་ལྟ་བུ་ལོག་པའི་ཀུན་རྫོབ་དང༌། བུམ་པ་དང་ཀ་བ་འཛིན་པ་ལྟ་བུ་ཡང་དག་ཀུན་རྫོབ་
གཉིས་སོ། །གཉིས་པ་ནི། འཁྲུལ་བྲལ་མི་རྟོག་པའི་ཤེས་པ་དང་དེའི་ཡུལ་ཐམས་ཅད་དེ།
དབྱེ་ན། སྤྲོས་བྲལ་ཕྱོགས་རེ་རྟོགས་པ་རྣམ་གྲངས་པའི་དོན་དམ་དང་། སྤྲོས་པ་མ་ལུས་པ་
དང་བྲལ་བར་རྟོགས་པ་རྣམ་གྲངས་པ་མ་ཡིན་པའི་དོན་དམ་གཉིས་སུ་ཡོད་དོ། །མདོ་ནི།
བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་ཇི་ལྟར་བསླབ་པར་བྱ། ཞེས་དྲིས་པའི་ལན་དུ། ཤཱ་རིའི་བུ། འདི་ལ་བྱང་ཆུབ་
སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་བྱང་ཆུབ་
སེམས་དཔའ་ཡོད་བཞིན་དུ་བྱང་ཆུབ་སེམས་དཔའ་ཆེན་པོ་ཡང་དག་པར་རྗེས་སུ་མི་མཐོང་
ཞེས་པ་ནས། བྱང་ཆུབ་སེམས་དཔའ་ཞེས་བྱ་བ་འདི་ནི་མིང་ཙམ་མོ། །ཞེས་བྱ་བའི་བར་གྱིས་
ཤེས་རབ་ཁྱད་པར་དུ་འཕགས་པ་བསྟན། ཡང་ཤཱ་རིའི་བུ། དེ་ལྟར་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྤྱོད་པའི་བྱང་ཆུབ་སེམས་དཔས་ཤེས་རབ་ཉིན་གཅིག་བསྒོམས་པ་གང་ཡིན་པ་
དེས་ནི། ཉན་ཐོས་དང་རང་སངས་རྒྱས་ཀྱི་ཤེས་རབ་ཟིལ་གྱིས་གནོན་པར་བྱེད་དོ། །ཞེས་པ་
ནས། ཉན་ཐོས་དང་རང་སངས་རྒྱས་ཀྱི་ཤེས་རབ་ནི་དེ་ལྟ་མ་ཡིན་ནོ། །ཞེས་པའི་བར་གྱིས་
ཐབས་ཁྱད་པར་དུ་འཕགས་པ་བསྟན་ཏོ། དམན་པ་བདེན་བཞི་ལ་འདོམས་པ་ནི། ཉན་ཐོས་
ཀྱིས་ནི་བདེན་བཞི་མི་རྟག་སོགས་བཅུ་དྲུག་ཏུ་མངོན་པར་ཞེན་ཅིང་ཆགས་པའི་ཚུལ་གྱིས་
ཉམས་སུ་ལེན་པ་ཡིན་ལ། འདིར་ནི་ཞེན་པ་དེ་དང་བྲལ་བའི་སྒོ་ནས་སྟོང་པ་ཉིད་དང་
29



མཚུངས་ལྡན་དུ་ཉམས་དུ་ལོང་ཞེས་འདོམས་པ་ཡིན་ནོ། །འདིར་བདེན་བཞིའི་མཐའ་དཔྱད་
པ་ལ། འཁོར་བ་རྒྱུ་འབྲས། རྣམ་བྱང་རྒྱུ་འབྲས་གཉིས། དང་པོ་ལ་ཤེས་བྱ་འབྲས་བུ། སྤང་བྱ་
རྒྱུ་གཉིས། དང་པོ་ལ་མཚན་ཉིད། མཚན་གཞིའི་དང་པོ་ནི། གཞན་ལ་མི་ལྟོས་པར་འཇིག་
པའི་མི་རྟགས་པ། གནོད་པའི་ངོ་བོར་གྱུར་པས་སྡུག་བསྔལ་བ། རང་བཞིན་མེད་པས་ན་སྟོང་
པ། འཛིན་པ་དང་བྲལ་བས་བདག་མེད་པ་སྟེ་རྣམ་པ་བཞིའོ། །དེ་དག་གི་སྟོང་བདག་མེད་
གཉིས་ནི་ཤེས་བྱ་ཐམས་ཅད་དང༌། མི་རྟག་པ་ནི་འདུས་བྱས་ཐམས་ཅད། སྡུག་བསྔལ་ནི་
ཟག་བཅས་ཐམས་ཅད་ལ་རྗེས་སུ་འགྲོའོ། །གཉིས་པ་ནི། ལས་ཉོན་གྱི་རྣམ་པར་སྨིན་པའི་
འབྲས་བུ་སེམས་ཅན་དང་། དེའི་བདག་འབྲས་སྣོད་ཀྱི་འཇིག་རྟེན་གཉིས་སོ། །དེས་ན་འདིར་
སྐྱེ་བ་པོ་སེམས་ཅན། གང་དུ་སྐྱེ་བའི་སྣོད། དེ་དག་འཇལ་བྱེད་བཤད་པའོ། །དང་པོ་ལ་དབྱེ་
བ། སྐྱེ་བ་གནས་པ། འཆི་འཕོ་བའི་ཚུལ་ལོ། །དང་པོ་ནི། དམྱལ་བ། ཡི་དྭགས། དུད་འགྲོ།
མི། ལྷ་སྟེ་འགྲོ་བ་ལྔ་དང་། བར་སྲིད་རྣམས་སོ། །གཉིས་པ་ནི། སེམས་ཅན་དེ་དག་སྐྱེ་བའི་
ཚུལ་ནི། རྟེན་འབྲེལ་བཅུ་གཉིས་ཡིན་ཞིང་གནས་པ་དང་འཚོ་བའི་རྒྱུ་ནི་ཟས་ཡིན་ལ། དེ་ལ་
ནི་འདོད་ཁམས་ཉིད་ལ་ཡོད་ཅིང་དྲི་རོ་རེག་བྱའི་ངོ་བོར་གྱུར་པའི་ཁམས་ཀྱི་ཟས་དང༌།
ཁམས་གསུམ་ཆར་ན་ཡོད་པའི་རེག་པའི་ཟས་ཡུལ་དབང་རྣམ་ཤེས་འདུས་པ་ལས་བྱུང་བ་
དང༌། སེམས་པའི་ཟས་ཡིད་ཀྱི་ལས་དང་། རྣམ་པར་ཤེས་པའི་ཟས་ཏེ་ཐམས་ཅད་ཟག་
བཅས་ཁོ་ན་ཡིན་ནོ། །བཞི་པོ་དེ་ལས་སྔ་མ་གཉིས་ཀྱིས་ཚེ་འདིའི་ལུས་སེམས་གསོ་བར་བྱེད།
ཕྱི་མ་གཉིས་ཀྱིས་ཡང་སྲིད་འཕེན་འགྲུབ་བྱེད་དོ། སེམས་ཅན་རྣམས་འཆི་འཕོ་བའི་ཚུལ་ནི།
རྟེན་སྲོག་གི་དབང་པོ་འགག་པས་བརྟེན་པ་ཡིད་ཤེས་ཉིད་འཕོ་བ་ཡིན་ནོ། །གཉིས་པ་ནི།
རྟེན་དཀྱིལ་འཁོར་གསུམ། ལྷུན་པོ་རི་བདུན། ཁོར་ཡུག་གི་རི། གླིང་བཅུ་གཉིས། ཉི་ཟླ་སྐར་
མ་འདོད་ལྷའི་གནས་དྲུག གཟུགས་ཁམས་ཀྱི་གནས་བཅུ་བདུན་རྣམས་སོ། །གསུམ་པ་ལ་



ཡུལ་དུས་གཉིས་ལས་དང་པོ་ནི། ཕྲ་རབ་ཀྱི་རྡུལ་དང་རྡུལ་ཕྲན་དང་ལྕགས་རྡུལ་ཆུ་རྡུལ་རི་
བོང་གི་རྡུལ་ལུག་རྡུལ་གླང་རྡུལ་ཉི་ཟེར་རྡུལ་སྲོ་མ་ཤིག་ནས་སོར་ཚིགས་རྣམས་གོང་ནས་གོང་
དུ་བདུན་འགྱུར། དེ་ཉི་ཤུ་བཞི་ལ་ཁྲུ། དེ་བཞི་ལ་འདོམ་གང་། དེ་ལྔ་བརྒྱ་ལ་རྒྱང་གྲགས། དེ་
བརྒྱད་ལ་དཔག་ཚད་དོ། །གཉིས་པ་ནི། སེ་གོལ་མྱུར་བ་གཅིག་ལ་དྲུག་ཅུ་རྩ་བཞིར་ཕྱེ་བའི་
ཆ་གཅིག་ལ་དུས་མཐའི་སྐད་ཅིག། །དེ་བརྒྱ་ཉི་ཤུ་ལ་དེའི་སྐད་ཅིག། །དེ་དྲུག་ཅུ་ལ་ཐང་
གཅིག་དང་ཡུད་ཙམ་ཉིན་ཞག་ཟླ་བ་རྣམས་ནི་གོང་ནས་གོང་དུ་སུམ་ཅུ་འགྱུར། དེ་ཞག་མི་
ཐུབ་དང་བཅས་པ་བཅུ་གཉིས་ལ་ལོ་གཅིག་ཡིན་ནོ། གཉིས་པ་སྤང་བྱ་རྒྱུ་ལ། མཚན་ཉིད།
མཚན་གཞི་གཉིས། དང་པོ་ནི། སྲིད་པ་ལེན་པར་བྱེད་པས་རྒྱུ་སྡུག་བསྔལ་མ་ལུས་འབྱུང་
བས་ཀུན་འབྱུང་། འབྲས་བུ་དྲག་ཏུ་བསྐྱེད་པས་རབ་བསྐྱེད། སྡུག་བསྔལ་སྔ་མ་འདོར་ཞིང་ཕྱི་
མ་འདྲེན་པས་རྐྱེན་ཏེ་རྣམ་པ་བཞིའོ། །གཉིས་པ་ནི། སྡུག་བདེན་གྱི་རྒྱུ་ལས་དང་ཉོན་མོངས་
པ་དེའོ། །རྒྱུར་འགྱུར་ཚུལ་ནི། འཕེན་བྱེད་ཀྱིས་རྣམ་སྨིན་དང་འགྲུབ་བྱེད་ཀྱི་སྐལ་མཉམ་གྱི་
རྒྱུར་འགྱུར། ལས་ཉོན་གཉིས་ཀ་སྣོད་ཀྱི་བྱེད་རྒྱུར་འགྱུར་རོ། །འདིར་ཉོན་མོངས་དང་ལས་
ཀྱི་མཐའ་དཔྱད་པའི་དང་པོ་ལ། རྒྱུ་ངོ་བོ། དབྱེ་བ། རྒྱས་པར་འགྱུར་ཚུལ་ལོ། དང་པོ་ནི།
ཉོན་མོངས་པའི་ས་བོན་མ་སྤངས་པ། གང་ལ་དམིགས་ནས་སྐྱེ་བའི་ཡུལ་ཉེ་བར་གནས་པ་དེ་
ལ་དམིགས་པའི་ཚུལ་བཞིན་མ་ཡིན་པ་ཡིད་བྱེད་དེ་གསུམ་ཡིན་ནོ། །གཉིས་པ་ནི། སེམས་
བྱུང་གང་ཞིག་དེ་བྱུང་བ་ན་སེམས་ཀྱི་རྒྱུད་རབ་ཏུ་མ་ཞི་བར་བྱེད་པའོ། །གསུམ་པ་ལ་དངོས་
དང༌། སྤོང་ཚུལ་དང་། མིང་གི་སྒོ་ནས་ཕྱེ་བའོ། །དང་པོ་ལ་རྩ་བའི་ཉོན་མོངས་པ་དང་། ཉོན་
མོངས་ཅན་ཉེ་ཉོན་གཉིས་ཡོད་པའི་སྔ་མ་ལ་ནི། འདོད་ཆགས། ཁོང་འཁྲོ། ང་རྒྱལ། མ་
རིགས་པ། ཐེ་ཚོམ། ལྟ་བ་དང་དྲུག ལྟ་བ་ལ་དབྱེ་ན། འཇིགས་ཚོགས་ལ་ལྟ་བ། མཐར་
འཛིན་ལྟ་བ། ལོག་ལྟ། ལྟ་བ་མཆོག་འཛིན། ཚུལ་ཁྲིམས་དང་བརྟུལ་ཞུགས་མཆོག་འཛིན་ཏེ་



ལྔར་ཕྱེ་བས་བཅུའོ། །གཉིས་པ་ལ། གྲུབ་མཐའི་བློ་བསྒྱུར་བ་ལས་བྱུང་བ་ཉོན་མོངས་པ་ཀུན་
བརྟགསཀྱི་ཆ་མཐོང་སྤངས་དང༌། དེ་ལ་མ་ལྟོས་པ་ལྷན་སྐྱེས་ཀྱི་ཆ་སྒོམ་སྤང་ཡིན་པ་གཉིས་
ལས་དང་པོ་ལ། ཐེག་དམན་ལྟར་ན། འདོད་ཁམས་ནས་སྡུག་བསྔལ་མཐོང་སྤངས་ལ་བཅུ་
ཀུན་འབྱུང་ དང་ འགོག་ པ་ མཐོང་སྤངས་ གཉིས་ ལ་ལྟ་ བ་ དང་པོ་ གཉིས་ ཕྱི་ མ་ གཅིག་ མ་
གཏོགས་པ་བདུན་བདུན། ལམ་མཐོང་སྤངས་ལ་ལྟ་བ་དང་པོ་གཉིས་མ་གཏོགས་པའི་བརྒྱད་
ཡིན་ལ། ཐེག་ཆེན་ལྟར་ན། འདོད་པ་ཁམས་སུ་བདེན་བཞི་ལ་དམིགས་པའི་ཉོན་མོངས་བཅུ་
བཅུ། ཁམས་གོང་མར་ཁོང་ཁྲོ་མ་གཏོགས་དགུ་དགུ་ཡིན་ནོ། །སྒོམ་སྤངས་ལ་ཐེག་དམན་
ལྟར་ན། འདོད་པར་འདོད་ཆགས་ཁོང་ཁྲོ་ང་རྒྱལ་མ་རིག་པ་བཞི། ཁམས་གོང་ན་ཁོང་ཁྲོ་མ་
གཏོགས་པའོ། །ཐེག་ཆེན་ལྟར་ན། སྔ་མ་རྣམས་ཀྱི་སྟེང་དུ་འཇིག་མཐར་གཉིས་བསྣན་པ་
དེའོ། །ལུགས་གཉིས་གང་ཡིན་ནའང་སྒོམ་སྤངས་ལ། ས་དགུ་ན་ཉོན་མོངས་རེ་རེ་ལ་ཆུང་
འབྲིང་ཆེན་པོ་གསུམ་གསུམ་དེ་རེ་རེ་ལ་ཆུང་འབྲིང་ཆེན་པོ་གསུམ་གསུམ་དུ་ཕྱེ་བས་དགུ་དགུ་
རུ་ཡོད་དོ། །ཁམས་གོང་ན་ཁོང་ཁྲོ་མེད་པའི་རྒྱུ་མཚན་ནི་ཀུན་ནས་མནར་སེམས་པའི་རྒྱུ་དགུ་
དང་བྲལ་བས་ཡིན་ནོ། །གསུམ་པ་ལ། ཀུན་སྦྱོར། འཆིང་བ། བག་ལ་ཉལ། ཉེ་བའི་ཉོན་
མོངས་པ། ཀུན་དཀྲིས། ཆུ་བོ། སྦྱོར་བ། ཉེ་བར་ལེན་མདུད་པ། སྒྲིབ་པ། ཐ་བ། དྲི་མ།
སྡིག་པ། ཟུག་རྔུ། ཅི་ཡང་། ཉེས་སྤྱོད། ཟག་པ། འཕོངས་པ། ཡོངས་གདུང་། འཁྲུག་པ།
འཐབ་མོ་ རིམས་ནད། ནགས་སྦྱོར། གེགས་ཏེ་ཉི་ཤུ་བཞིའོ། བཞི་པ་ལ་དམིགས་པའི་
སྒོ་ནས་དང་། མཚུངས་ལྡན་གྱི་སྒོ་ནས་རྒྱས་འགྱུར་གཉིས། དང་པོ་ནི། སྡུག་ཀུན་མཐོང་བས་
སྤང་བར་བྱ་བའི་ལྟ་བ་རྣམས་དང་། ཐེ་ཚོམ་མ་རིག་པ་ཀུན་འགྲོ་རྣམས་ནི་ཁམས་གསུམ་གྱི་
སྤང་བྱ་རིགས་ལྔ་ལ་དམིགས་ནས་རྒྱས་པར་འགྱུར་ལ། དེ་ལས་གཞན་པའི་ཉོན་མོངས་
རྣམས་ནི་རང་རང་གི་རིགས་ལ་དམིགས་ནས་རྒྱས་པར་འརྒྱུར་རོ། །འོན་ཀྱང་ཟག་མེད་དང་



ཁམས་གོང་མ་ལ་དམིགས་པའི་ཉོན་མོངས་པ་རྣམས་རྒྱས་པར་མི་འགྱུར་ཏེ་དམིགས་པ་དེ་
སྲེད་པ་དང་བདག་ལྟས་བདག་གིར་མ་བྱས་པའི་ཕྱིར་རོ། །ཐེག་དམན་ལྟར་ན་ཉོན་མོངས་ཀྱི་
ཟག་མེད་དངོས་ལ་དམིགས་པར་འདོད་ལ། ཐེག་ཆེན་ལྟར་ན་དངོས་ལ་དམིགས་པ་མི་ནུས་
སོ། །གཉིས་པ་ནི། ཉོན་མོངས་གང་ཞིག་ཆོས་གང་དང་མཚུངས་པར་ལྡན་པ་དེ་ནི་མ་སྤངས་
ཀྱི་བར་དུ་དེ་དག་མཚུངས་ལྡན་གྱི་སྒོ་ནས་རྒྱས་པར་འགྱུར་རོ། །གཉིས་པ་ལས་ཀྱི་ཀུན་འབྱུང་
ལ། ཐེག་ཆེན་པས་ནི་ཀུན་གཞིའི་རྣམ་ཤེས་ལ་ལས་ཀྱི་ས་བོན་གནས་པར་འདོད། བྱེ་མདོ་
གཉིས་ལས་ཀྱི་རྟེན་ཡིད་ཤེས་དུ་འདོད་པར་མཚུངས་ལ། བྱེ་སྨྲས་ལས་ཀྱི་རྒྱུན་ཐོབ་པའི་རྫས་
ཀྱི་ལྡནཔ་དང་མདོ་སྡེ་པས་ཆུད་མི་འཛའ་བའི་རྫ་ས་ཀྱི་ལྡན་པར་འདོད་དོ། །དེ་ལྟའི་ལས་ལ་
དབྱེ་ན། བསམ་པ་ཡིད་ཀྱི་ལས་དང༌། དེས་ཀུན་ནས་བསླངས་པའི་ལུས་ངག་གི་ལས་གཉིས་
སོ། །ཀུན་སློང་ལ་ནི་བྱ་བ་དེ་དང་པོར་འཕེན་བྱེད་ཀྱི་རྒྱུའི་ཀུན་སློང་དང་། བྱ་བ་དེ་དང་ལྡན་
ཅིག་ཏུ་འཇུག་པ་དུས་ཀྱི་ཀུན་སློང་གཉིས་ཡིན་ཞིང་། རྒྱུའི་ཀུན་སློང་དགེ་བ་ལས་དུས་ཀྱི་ཀུན་
སློང་མི་དགེ་བ་འབྱུང་བ་སོགས་ཀྱང་ཡོད་དོ། །རྣམ་སྨིན་གྱི་སྒོ་ནས་དབྱེ་ན། ངེས་པའི་ལས།
མ་ངེས་པའི་ལས་གཉིས། སྔ་མ་ལ་མཐོང་ཆོས་མྱོང་འགྱུར། སྐྱེ་གནས་མྱོང་འགྱུར་ལན་གྲངས་
གཞན་དུ་མྱོང་འགྱུར་དང་གསུམ་དུ་ཕྱེ། དེ་ཡང་མཐོང་ཆོས་མྱོང་འགྱུར་གྱི་རྣམ་སྨིན་རྫོགས་
པར་བྱེད་པ་ཁོ་ན་ཡིན་ལ། ཕྱི་མ་གཉིས་གྱིས་ནི་རྣམ་སྨིན་འཕེན་པར་ཡང་བྱེད་དོ། །འཕེན་
བྱེད་ནི་སྐྱ་རིས་དང་རྫོགས་བྱེད་ནི་མཚོན་བཀྱེ་བ་ལྟ་བུ་ཡིན་ནོ། །ཡང་དཀར་ལ་རྣམ་སྨིན་
དཀར་བ་ཁམས་གོང་མའི་དགེ་བ་འབྲས་བུ་ས་གཞན་དུ་མི་གཡོ་བ་དང༌། གནག་ལ་རྣམ་སྨིན་
གནག་པ་མི་དགེ་བ་བསོད་ནམས་མ་ཡིན་པ་དང༌། དཀར་ནག་ཏུ་གྱུར་ལ་རྣམ་སྨིན་ཡང་
འདྲེས་པ་འདོད་པའི་དགེ་བ་བསོད་ནམས་ཀྱི་ལས་དང་། མི་གནས་ཅིང་མི་དཀར་ལ་རྣམ་
སྨིན་མི་འབྱུང་བ་ཟག་མེད་ཀྱི་ལས་རྣམས་སུ་ཕྱེའོ། །ཟག་མེད་ཀྱི་ལས་འདི་ནི་ཀུན་འབྱུང་དུ་
33



མི་བཞག་ལ། ཀུན་འབྱུང་ཡིན་ན་མི་དགེ་བ་དང་དགེ་བ་ཟག་བཅས་གང་རུང་ཡིན་ཅིང་།
སྡུག་བདེན་ཡིན་ན་མ་སྒྲིབས་ལུང་མ་བསྟན་ཡིན་དགོས་སོ། །གཉིས་པ་རྣམ་བྱང་རྒྱུ་འབྲས་
ལ། ཐོབ་བྱ་འབྲས་བུ། བསྟེན་བྱ་རྒྱུ་གཉིས་སོ། །དང་པོ་ལ། མཚན་ཉིད་དང་མཚན་གཞིའི་
དང་པོ་ནི། ཉོན་མོངས་སྤངས་པས་འགོག་པ། སྡུག་བསྔལ་བྲལ་བས་ཞི་བ། དེ་ལས་ལྷག་
པའི་འདོད་བྱ་མེད་པས་གྱ་ནོམ། སྤངས་པ་སླར་མི་བཟློག་པས་ངེས་པར་འབྱུང་བ་དང་བཞིའོ།
།གཉིས་པ་ནི། དགག་གཞི་དེ་བཞིན་ཉིད་ཀྱི་སྟེང་དུ་འགོག་བྱེད་བདག་མེད་རྟོགས་པའི་ཤེས་
རབ་ཀྱི་དགག་བྱ་གློ་བུར་གྱི་དྲི་མ་དག་པ་ལ་བྱེད། དེ་ནི་བྲལ་བའི་འབྲས་བུ་ཡིན་པས་རྒྱུ་
མཚན་ཉིད་པ་མེད་དོ། །དེ་ལ་དབྱེ་ན། བརྡའི་འགོག་པ་དོན་དམ་པའི་འགོག་པ་གཉིས་ཀྱི་
དང་པོ་ནི། ལམ་ཟག་བཅས་ཀྱིས་སྤང་བྱའི་ས་བོན་ཉམས་སྨད་པ་ལ་བྱེད། གཉིས་པ་ནི་ལམ་
ཟག་མེད་ཀྱིས་སྤང་བྱའི་ས་བོན་དྲུངས་ཕྱུང་པ་ལ་བྱེད་ཅིང་། དེ་ལ་ཡང་ཡོངས་སུ་རྫོགས་པ་
དང༌། མ་རྫོགས་པ་དང་། ཁྱད་པར་དུ་འཕགས་པ་དང་གསུམ་དུ་ཡོད་དོ། །གཉིས་པ་བསྟེན་
བྱ་ལམ་ལ། མཚན་ཉིད་མཚན་གཞི་གཉིས་ཀྱི་དང་པོ་ནི། ཐར་པའི་གྲོང་ཁྱེར་དུ་བགྲོད་པར་
བྱེད་པས་ལམ། སེམས་ཕྱིན་ཅི་མ་ལོག་པར་སྒྲུབ་པས་བསྒྲུབ་པ། སྒྲིབ་པའི་གཉེན་པོ་བྱེད་
པས་རིགས་པ། རྟག་པ་དམ་པའི་གནས་སུ་འབྱིན་པས་ངེས་འབྱིན་ཏེ་བཞིའོ། །གཉིས་པ་ནི།
བདག་མེད་རྟོགས་པའི་ཤེས་རབ་འཁོར་བཅས་སོ། །དེ་ལྟའི་བདེན་བཞིའི་གོ་རིམ་མངོན་
པར་རྟོགས་པ་ཇི་ལྟར་སྐྱེ་བའི་ཚུལ་དང་མཐུན་པར་བསྟན་པ་ཡིན་ནོ། །གཉིས་པ་སྒྲུབ་པའི་
རྟེན་དཀོན་མཆོག་གསུམ་ལ་འདོམས་པའི་གདམ་ངག་ལ། དཀོན་མཆོག་གི་ངོ་བོ། སྐྱབས་
གནས་སུ་འཇོག་ཚུལ་ལོ། །དང་པོ་ལ། སངས་རྒྱས་ནི་དོན་དམ་པར་ཡོན་ཏན་བརྒྱད་ལྡན་གྱི་
ཆོས་སྐུ་སྟེ། རང་བཞིན་རྣམ་དག་འདུས་མ་བྱས་པ། གློ་བུར་རྣམ་དག་ལྷུན་གྱིས་གྲུབ་པ།
སངས་རྒྱས་ནང་ཕན་ཚུན་མ་གཏོགས་པ་གཞན་གྱིས་མི་རྟོགས་པ་སྟེ་རང་དོན་གྱི་ཡོན་ཏན་



དང༌། ཤེས་བྱ་ཇི་ལྟ་བ་མཁྱེན་པ་དང་། དེ་ལྟར་མ་རྟོགས་པ་རྣམས་ལ་ཐུགས་བརྩེ་བ་དང༌། དེ་
གཉིས་ཀྱི་སེམས་ཅན་གྱི་སྡུག་བསྔལ་རྒྱུ་དང་བཅས་པ་འཇོམས་པ་ནི་ནུས་པ་སྟེ་གཞན་དོན་གྱི་
ཡོན་ཏན་རྣམས་སོ། །ཆོས་ནི་དོན་དམ་པར་ཡོན་ཏན་བརྒྱད་དང་ལྡན་པའི་ཡེ་ཤེས་ཏེ། སྤྲོས་
པའི་མཐའ་བཞི་དང་བྲལ་བས་བསམ་དུ་མེད་པ་དང་། གཟུང་བ་དང་འཛིན་པ་གཉིས་སུ་མེད་
པ་དང༌། ཁམས་གསུམ་གྱི་རྣམ་པར་རྟོགས་པ་མེད་པ་སྟེ། གང་ཞིག་ཆགས་པ་དང་བྲལ་བ་
འགོག་བདེན་གྱི་ཡོན་ཏན་དང་། གཟོད་མ་ནས་ཞི་བའི་དག་པ་དང༌། གནས་ལུགས་མངོན་
སུམ་དུ་རྟོགས་པ་གསལ་བ་དང༌། སྤང་བྱའི་ས་བོན་དྲུངས་འབྱིན་པར་བྱེད་པས་གཉེན་པོ་སྟེ་
གང་གིས་ཆགས་པ་དང་བྲལ་བར་བྱེད་པའི་ལམ་བདེན་གྱི་ཡོན་ཏན་ནོ། །དགེ་འདུན་ནི་ཡོན་
ཏན་བརྒྱད་དང་ལྡན་པའི་སྐྱེས་བུ་སྟེ་སེམས་རང་བཞིན་འོད་གསལ་ཇི་ལྟ་བར་རིག་པ་དང་།
དེ་སེམས་ཅན་ཐམས་ཅད་ལ་ཁྱབ་ པར་མཐོང་བ་ཇི་སྙེད་པ་རིག་པ་དང༌། དེ་བདེ་བར་
གཤེགས་པའི་སྙིང་པོར་མཐོང་བ་ནང་རིག་པ་སྟེ་རིག་པའི་ཡོན་ཏན་དང་། ཡེ་ཤེས་དེའི་དུང་
པོ་ཆགས་པའི་དྲི་མ་ལས་གྲོལ་བ་དང༌། གཉིས་བ་ཐོགས་པའི་སྒྲིབ་པ་ལས་གྲོལ་བ་དང༌།
དེས་ན་ལུས་ཅན་ཀུན་གྱི་སྐྱབས་གནས་སུ་གྱུར་པས་དམན་པའི་སྒྲིབ་པ་ལས་གྲོལ་བ་སྟེ་གྲོལ་
བའི་ཡོན་ཏན་ནོ། །ཐེག་དམན་གྱིས་སངས་རྒྱས་དང་དགེ་འདུན་ལམ་བདེན་དང་། ཆོས་ནི་
ལྷག་མེད་ཀྱི་མྱང་འདས་ལ་འདོད་དོ། གཉིས་པ་ནི་མཐར་ཐུག་སངས་རྒྱས་ཉིད་སྐྱབས་གནས་
སུ་འཇོག་ལ། གནས་སྐབས་སུ་ནི་གསུམ་ཆར་སྐྱབས་གནས་སུ་འཇོག་སྟེ། སྟོན་པ་བསྟན་པ་
བསླབ་དོན་དང༌། ཐེག་པ་གསུམ་དང་བྱེད་གསུམ་ལ། མོས་པ་རྣམས་ཀྱི་དབང་བྱས་ནས།
སྐྱབས་གསུམ་རྣམ་པར་བཞག་པ་ཡིན། ཞེས་གསུངས་པ་ལྟར་རོ། །གསུམ་པ་སྒྲུབ་པ་ཕུན་
སུམ་ཚོགས་པའི་རྒྱུ་ལ་འདོམས་པ་ལ། སྒྲུབ་པའི་མི་མཐུན་ཕྱོགས་སྤོང་བའི་མརྩོན་འགྲུས་ནི་
གོ་སླ་བར་ཟད་དོ། །སྒྲུབ་པ་ལ་གཞན་དྲིང་མི་འཇོག་པ་སྤྱན་ལྔ་ལ་འདོམས་པ་ནི། ཤའི་སྤྱན།
35



ལྷའི་སྤྱན། ཤེས་རབ་ཀྱི་སྤྱན། ཆོས་ཀྱི་སྦྱིན། སངས་རྒྱས་ཀྱི་སྤྱན་ནོ། དེ་དག་གིས་རིམ་པར་
དཔག་ཚད་བརྒྱ་སྟོང་ཚུན་གྱི་དངོས་པོ་དང་། སེམས་ཅན་ཐམས་ཅད་གྱི་འཆི་འཕོ་བ་དང་སྐྱེ་
བའི་ཚུལ་དང་། ཆོས་ཉིད་ཀྱི་དོན་ཇི་ལྟ་བ་དང་། རང་དང་སྤང་རྟོགས་མཉམ་པའི་རྒྱུད་ཚོད་
དང་། ཆོས་ཐམས་ཅད་མངོན་པར་བྱང་ཆུབ་པར་མཐོང་ངོ༌། །དང་པོ་གཉིས་ནི། རྣམ་པར་
སྨིན་པ་ལས་བྱུང་བ་ཡིན་ལ། དེ་དག་གི་རྒྱུ་ནི་ཕ་རོལ་ཏུ་ཕྱིན་པ་དྲུག་ཡིན་ནོ། །ས་མཚམས་ནི།
དང་པོ་གཉིས་ཚོགས་སྦྱོར་ནའང་ཡོད། བར་པ་གཉིས་ས་བཅུའི་མཉམ་བཞག་དང་རྗེས་ཐོབ་
ནའང་ཡོད། མཐའ་མ་གཅིག་ནི་སངས་རྒྱས་ཀྱི་ས་ཉིད་ན་ཡོད་དོ། །གཞན་དོན་སྒྲུབ་པའི་རྒྱུ་
མངོན་ཤེས་དྲུག་ལ་འདོམས་པ་ནི། རྫུ་འཕྲུལ་དང་། ལྷའི་རྣ་བ་དང་། གཞན་གྱི་སེམས་ཤེས་
པ་དང༌། སྔོན་གྱི་གནས་རྗེས་སུ་དྲན་པ་དང་མངོན་པར་འདུ་བྱེད་དང་བཅས་པ་ལྷའི་མིག་དང་
། ཟག་པ་ཟད་པ་ཤེས་པའི་མངོན་ཤེས་དང་དྲུག་གོ། དེ་ལས་དང་པོ་ནི། ལུས་རྣམ་པར་དག་
པ་དང་། གཉིས་པ་ནི་ངག་རྣམ་པར་དག་པ་དང༌། ཕྱི་མ་བཞི་སེམས་རྣམ་པར་དག་པ་ཡིན་ནོ།
།ས་མཚམས་ནི། དང་པོ་ལྔ་སོ་སྐྱེ་དང་མཐུན་མོང་བ་ཡིན་ལ། ཕྱི་མ་ནི་འཕགས་པའི་ས་ཐོབ་
ནས་འབྱུང་ངོ། །སྒྲུབ་པ་མཐར་ཐུགས་པའི་རྒྱུ་མཐོང་ལམ་དང་སྒོམ་ལམ་ལ་འདོམས་པ་ནི་
འོག་ནས་འཆད་དོ། མདོར་ན་གདམ་ངག་དེ་དག་ཐམས་ཅད་ཡུལ་ཡུལ་ཅན་གཉིས་སུ་མེད་
པའི་སྒོ་ནས་ཆོས་ཉིད་ལས་མི་འདའ་བར་འདོམས་པ་ཡིན་ནོ། །མདོ་ནི། གཟུགས་སྟོང་པ་
ཉིད་ལ་བརྩོན་ན་ཞེས་སོགས་པ་དང་། གཟུགས་སྐྱེ་བ་ཞེས་སོགས་དང༌། ཤཱ་རིའི་བུ་སྟོང་པ་
ཉིད་ནི་མི་སྐྱེ་མི་འགག་ཅེས་སོགས་དང་ཤཱ་རིའི་བུ་གཞན་ཡང་སྦྱིན་པའི་ཕར་ཕྱིན་ལ་བརྩོན་
ཞེས་སོགས་ཀྱི་གོ་རིམ་བཞིན་དུ་བདེན་པ་བཞི་ལ་འདོམས་པ་དང་། ཤཱ་རིའི་བུ་གཞན་ཡང་
བྱང་ཆུབ་སེམས་དཔའ་སེམས་དཔའ་ཆེན་པོས་ཡུམ་ལ་སྤྱོད་པའི་ཚེ་གཟུགས་ལ་ཞེས་སོགས་
དང༌། གཟུགས་དངོས་པོར་ཞེས་སོགས་དང༌། བཅོམ་ལྡན་འདས་བྱང་ཆུབ་སེམས་དཔའ་
36



སེམས་དཔའ་ཆེན་པོ་འདི་གང་ནས་འདིར་སྐྱེས་པ་ལགས། ཞེས་སོགས་ཀྱི་གོ་རིམ་བཞིན་དུ་
དཀོན་མཆོག་གསུམ་ལ་འདོམས་པ་དང་། བཅོམ་ལྡན་འདས་བྱང་ཆུབ་སེམས་དཔའ་སེམས་
དཔའ་ཆེན་པོའི་ལུས་དང་ཞེས་སོགས་ཀྱིས་བརྩོན་འགྲུས་ལ་འདོམས་པ་དང༌། ཤཱ་རིའི་བུ་
བྱང་ཆུབ་སེམས་དཔའ་ཆེན་པོའི་ཤའི་མིག་ཅེས་སོགས་ཀྱིས་སྤྱན་ལྔ་ལ་དང་། ཤཱ་རིའི་བུ་ཡུམ་
ལ་སྤྱོད་པས་ཕ་རོལ་ཏུ་ཕྱིན་པ་ཐོབ་ཅེས་སོགས་ཀྱིས་མངོན་ཤེས་དྲུག་ལ་འདོམས་པ་དང༌།
རབ་འབྱོར་བྱང་ཆུབ་སེམས་དཔའ་རྣམས་ཀྱི་ཡུམ་ལས་བརྩམས་ཞེས་སོགས་ཀྱིས་མཐོང་
ལམ་དང༌། རབ་འབྱོར་འདུས་མ་བྱས་ཀྱི་དབྱིངས་མེད་པར་ཞེས་སོགས་ཀྱི་སྒོམ་ལམ་ལ་
འདོམས་པ་ཡིན་ནོ། །གཉིས་པ་དགེ་འདུན་དཀོན་མཆོག་བྱེ་བྲག་ཏུ་བཤད་པ་ལ། མཚོན་
བྱེད་དཔེའི་དགེ་འདུན། མཚོན་བྱ་དོན་གྱི་དགེ་འདུན་ནོ། དང་པོ་ལ་ཐོབ་བྱེད་གང་ཟག། ཐོབ་
བྱ་འབྲས་བུའོ། །དང་པོ་ལ་ཆགས་བྲལ་སྔོན་སོང་། སྤང་བྱ་ཅིག་ཅར་བ། འབྲས་བུ་རིམ་གྱིས་
པའོ། །དང་པོ་ལ་ནི་ཕྱིར་འོང་ཕྱིར་མི་འོང་གཉིས་ཁོ་ན་ཡིན་ཏེ། དེ་གཉིས་ཀྱི་སྤང་བྱའི་གཙོ་བོ་
མཐོང་ལམ་གྱི་སྔ་རོལ་ཏུ་འཇིག་རྟེན་པའི་སྒོམ་ལམ་གྱིས་སྤོང་བ་ཡོད་པས་སོ། །རྒྱུན་ཞུགས་
དང་དགྲ་བཅོམ་པ་གཉིས་ལ་ཆགས་བྲལ་སྔོན་སོང་མེད་དེ། མཐོང་ལམ་གྱི་སྔ་རོལ་ཏུ་མཐོང་
སྤངས་ཀུན་སྦྱོར་གསུམ་དང་། སྲིད་རྩེའི་ཉོན་མོངས་སྤོང་མི་ནུས་པས་སོ། །དེས་ན་ཕྱིར་འོང་
ཆགས་བྲལ་སྔོན་སོང་ལ་ཞུགས་གནས་གཉིས། དང་པོ་ནི། མཐོང་ལམ་ཀྱི་སྔ་རོལ་ཏུ་འདོད་
པའི་སྒོམ་སྤངས་ཉོན་མོངས་དྲུག་པ་ནས། བརྒྱད་པའི་བར་ཅི་རིགས་པར་སྤངས་ཤིང་ད་ལྟ་
མཐོང་ལམ་སྐད་ཅིག་མ་བཅོ་ལྔ་པོ་གང་རུང་ལ་གནས་པ་དེའོ། །འབྲས་གནས་ནི། གང་ཟག་
དེས་བཅུ་དྲུག་པའི་རྟོགས་པ་ཐོབ་པའི་ཚེའོ། །དེའི་ཚེ་མཐོང་ལམ་སྐད་ཅིག་མ་བཅོ་ལྔ་པོ་ལ་
གནས་པའི་གང་ཟག་དབང་རྟུལ་ལ་དད་པའི་རྗེས་འབྲང་དང་། དབང་རྣོན་ལ་ཆོས་ཀྱི་རྗེས་
འབྲང་ཞེས་བྱ་ཞིང་། བཅུ་དྲུག་པ་རྟོགས་པ་ཐོབ་པའི་ཚེ་གང་ཟག་དེ་གཉིས་ལ་དད་མོས་དང་



མཐོང་ཐོབ་་ཅེས་བྱའོ། །དེ་ནི་འོག་མ་རྣམས་ལའང་སྦྱར་རོ། །གཉིས་པ་ཆགས་བྲལ་སྔོན་སོང་
གི་ཕྱིར་མི་འོང་ལ་ཞུགས་གནས་གཉིས་ལས་དང་པོ་ནི། མཐོང་ལམ་གྱི་སྔ་རོལ་ཏུ་འདོད་ཉོན་
དགུ་པ་ནས་ཅི་ཡང་མེད་པའི་བར་ཅི་རིགས་པ་ལ་ཆགས་པ་དང་བྲལ་ཞིང་ད་ལྟ་མཐོང་ལ་
སྐད་ཅིག་མ་བཅོ་ལྔ་པོ་གང་རུང་ལ་གནས་པ་དེའོ། །གཉིས་པ་ནི། བཅུ་དྲུག་པའི་རྟོགས་པ་
ཐོབ་པའི་ཚེའོ། །གཉིས་པ་ནི། རྒྱུན་ཞུགས་ ཀྱི་འབྲས་བུ་ལ་གནས་པའི་གང་ཟག་གིས།
བསམ་གཏན་དང་པོའི་ཉེར་བསྡོགས་ཟག་མེད་ལ་བརྟེན་ནས་འདོད་པའི་ཉོན་མོངས་པ་
རྣམས་དང་པོ་ནས་དགུ་པ་སྤོང་བའི་ཚེ་ས་གོང་མ་རྣམས་ལ་ཡང་དེ་ལྟར་དུ་འགྱུར་ལ། དགུ་པ་
སྤངས་པའི་རྣམ་གྲོལ་ལམ་ཐོབ་པ་ན་དགྲ་བཅོམ་འབྲས་གནས་སུ་འགྱུར་བ་ཡིན་ནོ། །དེ་ལ་
འབྲས་བུ་བར་པ་གཉིས་ནི་མི་འབྱུང་སྟེ། དེ་གཉིས་འདོད་ཉོན་གྱི་སྤངས་པ་ཁོ་ན་ལས་བཞག་
པའི་ཕྱིར་རོ། །གསུམ་པ་ལ། རྒྱུན་ཞུགས་ཞུགས་གནས། ཕྱིར་འོང་ཞུགས་གནས་ཕྱིར་མི་འོང་
ཞུགས་གནས། དགྲ་བཅོམ་ཞུགས་གནས་དང་བཞིའོ། དང་པོ་ལ་ཞུགས་པ་ནི། མཐོང་ལམ་
གྱི་སྔ་རོལ་ཏུ་སྒོམ་སྤངས་ཅུང་ཟད་ཀྱང་མ་སྤངས་པའམ། ལམ་ཟག་བཅས་ཀྱི་འདོད་ཉོན་ལྔ་
པ་མན་ཆད་སྤངས་ན་ཡང་རུང་། མཐོང་ལམ་སྐད་ཅིག་མ་བཅོ་ལྔ་པོ་གང་རུང་ལ་གནས་པའོ།
།འབྲས་གནས་ནི། དེས་ཚེ་དེ་ལ་བཅུ་དྲུག་པའི་རྟོགས་པ་ཐོབ་པ་སྟེ། དེ་ལ་ཡང་། སྒོམ་སྤངས་
ཅུང་ཟད་ཀྱང་མ་སྤངས་པ་འདོད་པར་སྐྱེ་བ་བདུན་ལེན་པ་དང་། ལམ་ཟག་མེད་ཀྱི་འདོད་
པའི་སྒོམ་སྤངས་གསུམ་པ་དང་བཞི་པ་སྤངས་པས་འདོད་པར་རིགས་མཐུན་གྱི་སྐྱེ་བ་གཉིས་
སམ་གསུམ་ལེན་པ་སྟེ་གཉིས་ཡོད་དོ། །མཐོང་ལམ་ཉི་ཤུ་རྩ་དྲུག་ལ་ཞུགས་པ་ནི། མཐོང་
ལམ་ཐོབ་རྗེས་སུ་འདོད་པའི་སྒོམ་སྤངས་ལྔ་པ་སྤངས་ཤིང་དྲུག་པ་སྤོང་བ་ལ་བརྩོན་པའོ།
།འབྲས་གནས་ལ་དྲུག་པ་སྤངས་པའི་རྣམ་གྲོལ་ལམ་ལ་གནས་པ་ཙམ་པོ་བ་དང༌། བདུན་
བརྒྱད་གཉིས་སྤངས་པའི་ཚེ་གཅིག་པ་བར་ཆད་གཅིག་པ་སྟེ་གཉིས་ཡོད་དོ། །གསུམ་པ་ལ་



ཞུགས་པ་ནི། ཕྱིར་འོང་ཚེ་གཅིག་བར་ཆད་གཅིག་པ་དེ་ཉིད་ཡིན་ནོ། །འབྲས་གནས་ལ་
འདོད་ཉོན་དགུ་པ་ལས་གྲོལ་བའི་ཕྱིར་མི་འོང་ཙམ་པོ་བ་དང༌། ཁྱད་པར་ཅན་ནི་བསམ་
གཏན་དང་པོ་ནས་སྲིད་ཉོན་བརྒྱད་པ་ལ་ཆགས་པ་དང་བྲལ་བའི་བར་གྱི་འཕགས་པ་ཐམས་
ཅད་དོ། དེ་ལ་དབྱེ་ན། གཟུགས་སུ་ཉེར་འགྲོ། གཟུགས་མེད་ཉེར་འགྲོ། མཐོང་ཆོས་ཞི།
འདོད་པར་ཚེ་ཡོངས་གྱུར། ལུས་མངོན་བྱེད་དང་ལྔ་པ་ཡོད་པ་ལས། དང་པོ་ལ་བར་འདའ་བ།
སྐྱེས་འདའ་བ། མངོན་པར་འདུ་བྱེད་པ་དང་བཅས་ཏེ་འདའ་བ། མངོན་པར་འདུ་བྱེད་མེད་
པར་འདའ་བ། གོང་འཕོ་དང་ལྔའོ། དང་པོ་ནི་འདོད་པའི་རྟེན་ཅན་གྱི་ཕྱིར་མི་འོང་ཞིག་གིས་
གཟུགས་ཁམས་སུ་སྐྱེ་བའི་ཀུན་སྦྱོར་སྤང་ཤིང་མངོན་པར་འགྲུབ་པའི་ཀུན་སྦྱོར་མ་སྤངས་
པས་གཟུགས་ཁམས་སུ་སྐྱེ་བའི་བར་དོར་མྱ་ངན་ལས་འདས་པ་དེའོ། །གཉིས་པ་ནི་གང་ཟག་
དེས་སྐྱེ་བའི་ཀུན་སྦྱོར་ཡང་མ་སྤངས་པས་སྐྱེས་མ་ཐག་ཏུ་མྱ་ངན་ལས་འདའ་བའོ། །གསུམ་པ་
ནི། གང་ཟག་དེས་འབད་རྩོལ་གྱི་འདུ་བྱེད་དང་བཅས་ནས་གཟུགས་ཁམས་ཀྱི་ཚེའི་དཀྱིལ་
ཙམ་དུ་འདའ་བའོ། །བཞི་པ་ནི། འདུ་བྱེད་མེད་པར་ཚེའི་འཇུག་ཏུ་འདའ་བའོ། །ལྔ་པ་ནི།
རང་གང་དུ་སྐྱེས་ས་དེར་མྱ་ངན་ལས་འདའ་མ་ནུས་པས་ས་གོང་མར་འཕོས་ཏེ་འགྲོ་བའོ།
།གོང་འཕོ་འདི་ལ་ལྷག་མཐོང་ཤས་ཆེ་ཞིང་བསམ་གཏན་གྱི་སྤེལ་སྒོམ་ཐོབ་པ་འོག་མིན་འགྲོ་
དང༌། ཞི་གནས་ཤས་ཆེར་སྤྱོད་པ་སྤེལ་སྒོམ་མ་ཐོབ་པ་སྲིད་རྩེར་འགྲོ་གཉིས་སུ་ཡོད་ཅིང་།
འོག་མིན་འགྲོ་ལ་ཡང་འདོད་པའི་རྟེན་ཅན་གྱི་ཕྱིར་མི་འོང་བ་བསམ་གཏན་གོང་མ་གསུམ་
ལས་ཉམས་པ་དེས་སྐྱེ་བ་ཕྱི་མ་ཚངས་རིས་སུ་སྐྱེས། རྟེན་དེ་ལས་བསམ་བསྟན་གྱི་སྤེལ་སྒོམ་
ཆེས་ཤིན་ཏུ་ཆེན་པོ་སོར་ཆུད་དེ། སྐྱེ་བ་ཕྱི་མ་འོག་མིན་དུ་སྐྱེས་ནས་མྱང་འདས་ཐོབ་པའི་
འཕར་བ་དང༌། དེས་སྤེལ་སྒོམ་དང་པོ་གསུམ་པོ་གང་རུང་སོར་ཆུད། སྐྱེ་བ་ཕྱི་མ་གནས་
གཙང་མའི་འོག་མིན་དུ་སྐྱེས་ནས་མྱང་འདས་ཐོབ་པའི་འཕར་བ་དང་། དེས་སྤེལ་སྒོམ་དང་པོ་
39



གསུམ་པོ་གང་རུང་སོར་ཆུད། སྐྱེ་བ་ཕྱི་མ་གནས་གཙང་མའི་འོག་མ་གསུམ་པོ་གང་རུང་དུ་
སྐྱེས། རྟེན་དེ་ལས་སྤེལ་སྒོམ་ཆེས་ཤིན་ཏུ་ཆེན་པོ་སོར་ཆུད་པར་བྱས། དེའི་སྐྱེ་བ་ཕྱི་མ་འོག་
མིན་དུ་མྱ་ངན་ལས་འདའ་བའི་ཕྱེད་དུ་འཕར་བ་དང་། དེས་སྤེལ་སྒོམ་ཆེས་ཤིན་ཏུ་ཆེན་པོ་མ་
ཐོབ་པས་ཚངས་རིས་མ་གཏོགས་པའི་གཟུགས་ཀྱི་གནས་རྣམས་སུ་འཆི་འཕོ་ཞིང་། མཐར་
འོག་མིན་དུ་མྱང་འདས་མངོན་དུ་བྱེད་པའི་གནས་ཐམས་ཅད་དུ་འཆི་འཕོ་བ་དང་གསུམ་ཡོད་
དོ། །བསམ་བསྟན་སྤེལ་མར་སྒོམ་ཚུལ་ནི། བསམ་བསྟན་བཞི་ཀ་ལ་སྤེལ་སྒོམ་ཡོད་ཀྱང་།
དང་པོར་བཞི་པ་ཉིད་སྤེལ་བར་བྱེད་པ་ཡིན་ཏེ། དེ་ལམ་སླ་བ་རྣམས་ཀྱི་ནང་ནས་མཆོག་ཏུ་
གྱུར་པའི་ཕྱིར་རོ། །སྤེལ་ཚུལ་ནི། ཆུང་དུ་གསུམ་སྤེལ། འབྲིང་དྲུག་སྤེལ། ཆེན་པོ་དགུ་སྤེལ།
ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་ཏུ་ཆེན་པོ་བཅོ་ལྔ་སྤེལ་དང་ལྔ་ཡོད་པ་ལས། དང༌
པོ་ལ་མཚོན་ན། བསམ་གཏན་བཞི་པའི་སྙོམས་འཇུག་ཟག་མེད་ལ་རྒྱུན་ལྡན་དུ་སྙོམས་པར་
འཇུག། དེ་ནས་ཟག་བཅས་ལ། སླར་ཟག་མེད་ལ་འཇུག་པ་གསུམ་དང་། ཡང་དེ་གསུམ་སྐད་
ཅིག་མ་གཉིས་གཉིས་སུ་འཇུག་པ་ནི་སྦྱོར་བའོ། དངོས་གཞི་ནི། སྐད་ཅིག་མ་རེ་རེ་ཁོ་ན་ལ་
ཟག་བཅས་ཟག་མེད་གསུམ་སྤེལ་བར་ནུས་པ་སྟེ། སྤེལ་སྒོམ་གྲུབ་པའི་ཚད་ཡིན་ནོ། །སློབ་
དཔོན་དབྱིག་གཉེན་གྱིས། སྐད་ཅིག་མ་རེ་རེ་བསྲེ་ནུས་པ་དེ་ནི་སྟོན་པ་སངས་རྒྱས་ཁོ་ནས་
ཡིན་གྱི། གཞན་པས་ནི། ཇི་ལྟར་འདོད་པ་བཞིན་རྒྱུན་ལྡན་དུ་འཇུག་ནུས་པ་ཉིད་ཀྱི་གྲུབ་པ་
ཡིན་ཞེས་གསུངས་སོ། །སྤེལ་སྒོམ་གང་གི་ཕྱིར་བྱེད་ན། ཕྱིར་མི་འོང་དབང་རྣོན་གྱིས་ནི་
བདེར་གནས་དང་གནས་གཙང་མར་སྐྱེ་བའི་ཕྱིར་དང༌། དགྲ་བཅོམ་དབང་རྣོན་གྱིས་ནི་
བདེར་གནས་ཀྱི་ཕྱིར་དང༌། དེ་གཉིས་དབང་རྟུལ་གྱིས་ནི་འབྲས་བུ་ལས་མི་ཉམས་པའི་ཕྱིར་
འཇུག་པ་ཡིན་ནོ། །ཕྱི་མ་སྲིད་རྩེར་འགྲོ་ནི། གནས་གཙང་མ་མ་གཏོགས་པའི་གཟུགས་དང་
གཟུགས་མེད་ཀྱི་གནས་རྣམས་སུ་འཆི་འཕོ་ཞིང་མཐར་སྲིད་རྩེའི་རྟེན་ལས་མྱང་འདས་ཐོབ་



པའོ། །གཉིས་པ་གཟུགས་མེད་ཉེར་འགྲོ་ནི། གཟུགས་ལ་འདོད་ཆགས་དང་བྲལ་བས་སྐྱེ་བ་
ཕྱི་མ་གཟུགས་ཁམས་སུ་མི་འགྲོ་བར་གཟུགས་མེད་དུ་འགྲོ་བ་དེ། དབྱེ་ན་བར་འདའ་བ་མ་
གཏོགས་པའི་འདའ་བ་གསུམ་གོང་འཕོ་དང་བཞི་ཡོད་དོ། །གསུམ་པ་ནི། བདེན་པ་མཐོང་
བའི་ཚེ་དེ་ཉིད་ལ་མྱང་འདས་མངོན་དུ་བྱེད་པ་སྟེ། མཆོག་ཟུང་གཅིག་ལྟ་བུའོ། །བཞི་པ་ནི།
འཕགས་པའི་སྐྱེ་བ་བརྒྱུད་མར་ལེན་པ་སྟེ། དེ་ལ་ཁམས་ གསུམ་གའི་རྟེན་ཅན་ཡོད་ཅིང་།
འདོད་པར་ཚེ་ཡོངས་གྱུར་ནི་ ཁམས་གཞན་དུ་མི་འགྲོའོ། །ལྔ་པ་ནི། འགོག་པའི་སྙོམས་
འཇུག་ཐོབ་ལ་མ་ཉམས་པའི་ཕྱིར་མི་འོང་སྟེ་ལུས་ལ་རྣམ་ཤེས་འགགས་པས་སོ། །བཞི་པ་ལ་
ཞུགས་པ་ནི། བསམ་གཏན་དང་པོའི་ཉོན་མོངས་དང་པོ་སྤོང་བ་ནས་སྲིད་ཉོན་དགུ་པ་སྤོང་བ་
བར་ཆད་མེད་ལམ་ལ་གནས་པའི་བར་ཐམས་ཅད་ཡིན་ལ། དེ་སྤོང་བའི་བར་ཆད་མེད་ལམ་
ལ་རྡོ་རྗེ་ལྟ་བུའི་ཏིང་ངེ་འཛིན་ཞེས་བྱའོ། །འབྲས་གནས་ནི། སྲིད་ཉོན་དགུ་པ་ཟད་པའི་སོ་
སོར་བརྟགས་འགོག་ཐོབ་པ་དང་དུས་མཉམ་དུ་རྣམ་གྲོལ་ལམ་ཟད་པ་ཤེས་པའི་ཡེ་ཤེས་སྐྱེ་
བ་ཡིན་ནོ། །གལ་ཏེ་མི་གཡོ་བའི་རིགས་ཅན་ཡིན་ན་ནི་མི་སྐྱེ་བ་ཤེས་པའི་ཡེ་ཤེས་ཀྱི་སྐྱེའོ།
།སྤྱིར་དགྲ་བཅོམ་ལ་ནི། ཡོངས་སུ་ཉམས་པའི་ཆོས་ཅན། བདག་གསོད་པའི་ཆོས་ཅན། རྗེས་
སུ་བསྲུང་བའི་ཆོས་ཅན། གནས་པ་ལ་མི་སྐྱེས་བའི་ཆོས་ཅན། རྟོགས་པའི་སྐལ་བ་ཅན། མི་
གཡོ་བའི་ཆོས་ཅན་དང་དྲུག་ཏུ་ཡོད། རིགས་དེ་དག་མི་སློབ་པར་མ་ཟད་སློབ་པ་ལ་ཡང་ཡོད་
དོ། །གཉིས་པ་ཐོབ་བྱ་འབྲས་བུ་ལ། ངོ་བོ་དབྱེ་བ། ཐོབ་ཚུལ། དང་པོ་ནི། ཟག་མེད་བར་
ཆད་མེད་ལམ་དེ་ལ་ནི་དགེ་སྦྱོང་གི་ཚུལ་ཞེས་བྱ་ཞིང་དེའི་སྟོབས་ཀྱིས་སྒྲིབ་པ་ལས་གྲོལ་བ་
ལ་ནི་དགེ་སྦྱོང་ཚུལ་གྱི་འབྲས་བུ་ཞེས་བྱའོ། །འོ་ན་འཇིག་རྟེན་པའི་ལམ་གྱིས་སྤངས་པས་ཕྱེ་
བའི་འབྲས་བུ་བར་པ་གཉིས་དགེ་སྦྱོང་ཚུལ་འབྲས་སུ་མི་རུང་སྟེ། ལམ་ཟག་མེད་ཀྱི་འབྲས་བུ་
མ་ཡིན་པའི་ཕྱིར་ཞེ་ན། སྐྱོན་མེད་དེ། འབྲས་བུ་དེ་གཉིས་བྱིས་པའི་སྒོམ་ལམ་གྱིས་ཐོབ་པའི་



ཚེ། མཐོང་སྤངས་དང་སྒོམ་སྤངས་པའི་སྤངས་པ་གཉིས་བསྲེས་པ་དང་། ཟག་མེད་ཀྱི་ཐོབ་པ་
་ འདུས་བྱས་དང་ལྡན་པའི་ཕྱིར་རོ། །གཉིས་པ་ནི། འདུས་བྱས་རྣམ་གྲོལ་ལམ་དང༌། འདུས་
མ་བྱས་སོ་སོར་བརྟགས་འགོག་གཉིས་སུ་ཕྱེ་བ་དང་། རྒྱས་པར་ཕྱེ་ན་རེ་རེ་ལ་བརྒྱད་ཅུ་རྩ་
དགུ་རྩ་དགུ་ཡོད་དེ། མཐོང་སྤངས་བརྒྱད་དང་། ཟག་མེད་སྒོམ་སྤངས་བརྒྱད་ཅུ་རྩ་གཅིག་
ལས་གྲོལ་བ་དང་ཟད་པའོ། དེ་དག་ཀྱང་འབྲས་བུ་སྲིད་ཚད་ཀྱི་དབང་དུ་བྱས་ཀྱི། རྒྱུ་ལྔ་ཚང་
བའི་དགེ་སྦྱོང་ཚུལ་འབྲས་ལ་ནི་རྒྱུན་ཞུགས་སོགས་བཞིར་ངེས་སོ། གསུམ་པ་ནི། དགེ་སྦྱོང་
ཚུལ་འབྲས་བཞི་པོ་དེ་དག་ལམ་གང་གིས་ཐོབ་ཅེ་ན། འབྲས་བུ་ཐོག་མཐའ་གཉིས་ནི་འདས་
ལམ་ཁོ་ནས་ཐོབ་སྟེ། སྒོམ་ལམ་གྱིས་མཐོང་སྤངས་དང་བྱིས་པའི་སྒོམ་ལམ་གྱིས་སྲིད་ཉོན་
སྤོང་མི་ནུས་པའི་ཕྱིར་རོ། །འབྲས་བུ་བར་པ་གཉིས་ཀྱང་མཐོང་ལམ་གྱིས་ཐོབ་པའི་ཚེ་འདས་
ལམ་དང༌། སྒོམ་ལམ་གྱིས་ཐོབ་པ་ནི་གཉིས་ཀས་ཐོབ་པ་ཡིན་ནོ། །དེ་ཡང་འབྲས་བུ་དང་པོ་
ནི་མཐོང་ལམ་དང་། བར་པ་གཉིས་རིམ་གྱིས་པ་ཡིན་ན་སྒོམ་ལམ་དང་། ཆགས་བྲལ་སྔོན་
སོང་ཡིན་ན་མཐོང་ལམ་གྱིས་ཐོབ། དགྲ་བཅོམ་ནི་སྒོམ་ལམ་གྱིས་ཐོབ་པོ། འདས་ལམ་གྱིས་
ཐོབ་པའི་འབྲས་བུ་ལས་ཉམས་པ་མེད་ཅིང་། ཟག་བཅས་ཀྱི་ཐོབ་པ་ནི་ཉམས་པ་སྲིད་དོ།
།ཡང་འབྲས་བུ་དེ་ དག་གི་སེམས་རྟེན་ནི། དང་ པོ་ གཉིས་བསམ་ གཏན་དང་པོའི་ཉེར་
བསྡོགས་དང༌། ཕྱིར་མི་འོང་ནི་བསམ་གཏན་གྱི་དངོས་གཞི་བཞི་པོ་གང་རུང་གིས་ཐོབ་ཀྱི།
གཟུགས་མེད་ལ་ནི་མི་བརྟེན་ཏེ། དེ་ནི་འདོད་པ་ལས་རིང་བ་བཞིས་རིང་པས་གཉེན་པོར་མི་
རུང་ངོ༌། དགྲ་བཅོམ་ནི་ཟག་མེད་ས་དགུ་གང་རུང་ལ་བརྟེན་ནས་ཐོབ་པོ། ལུས་རྟེན་ནི།
འབྲས་བུ་དང་པོ་གསུམ་འདོད་རྟེན་དང༌། བཞི་པ་ནི་ཁམས་གསུམ་གའི་རྟེན་ཅན་ཡོད་དོ།
།གཉིས་པ་མཚོན་བྱ་དོན་གྱི་དགེ་འདུན་ལ། འཇོག་མཚམས་དབྱེ་བ། ས་མཚམས་སོ། དང་པོ་
ནི། འདི་སྐབས་ཀྱི་དགེ་འདུན་ཉི་ཤུ་ནི། བྱང་སེམས་སློབ་པ་ཕྱིར་མི་ལྡོག་པའི་ཚོགས་ཁོ་ན་ལ་



ལུས་རྟེན་སྐྱེ་བ་ལེན་ཚུལ་སོགས་ཆ་འགའ་ཞིག་འདྲ་བའི་སྒོ་ནས་ཉན་རང་དགེ་འདུན་གྱི་མིང་
གིས་བསྟན་པ་རྣམས་ཡིན་ཅིང༌། དེ་ཡང་སྤང་བྱ་ཤེས་སྒྲིབ་རྟོགས་པ་སློང་ཚུལ་གྱི་ཆ་ནས་
འཇོག་པ་ཡིན་གྱི། གཞན་དུ་ན་བྱང་འཕགས་ཀྱིས་ས་བརྒྱད་པ་མན་ཆད་དུ་ཉོན་སྒྲིབ་མ་ལུས་
པ་སྤངས་ཟིན་པ་དང༌། ཐེག་དམན་དགྲ་བཅོམ་གྱི་རྟོགས་པ་སྔོན་དུ་སོང་བའི་བྱང་འཕགས་
ཀྱང་གྲངས་ངེས་ཉི་ཤུ་པོ་འདིར་འདུས་ཤིང་འཇོག་དགོས་པས་སོ། །གཉིས་པ་ནི། ཐེག་ཆེན་
འཕགས་ལམ་ལ་གནས་པའི་བྱང་སེམས་དགེ་འདུན་མདོ་ལས་ཞེ་ལྔ་དང་ཉེར་ལྔ་སོགས་
གསུངས་པ་རྗེ་བཙུན་གྱིས་ཉི་ཤུར་བསྡུས་པའི་དབྱེ་བ་ལ། ཉན་ཐོས་ཀྱི་མིང་ཅན། རང་རྒྱལ་
གྱི་མིང་ཅན་ནོ། །དང་པོ་ལ། རྒྱུན་ཞུགས་ཀྱི་སྐོར། ཕྱིར་འོང་གི་སྐོར། ཕྱིར་མི་འོང་གི་སྐོར།
དགྲ་བཅོམ་གྱི་སྐོར་རོ། དང་པོ་ལ་ཞུགས་གནས་གཉིས། དང་པོ་ནི། ཐེག་ཆེན་མཐོང་ལམ་
སྐད་ཅིག་མ་དང་པོ་བཅོ་ལྔ་པོ་གང་རུང་ལ་གནས་པ་དད་པའི་རྗེས་སུ་འབྲང་བའི་དབང་པོ་
རྟུལ་པོ་དང༌། ཆོས་ཀྱི་རྗེས་སུ་འབྲང་བའི་དབང་པོ་རྣོན་པོ་དག་སྟེ། རྒྱུན་ཞུགས་ཞུགས་པ་
གཉིས། མདོ་ནི། ཤཱ་རིའི་བུ་བྱང་ཆེན་གང་ཤེས་རབ་ཀྱི་ཕ་རོལ་ཏུ་ཕྱིན་པའི་རྣལ་འབྱོར་འདི་
ལ་སྙོམས་པར་ཞུགས་པ་དེ་ནི་སངས་རྒྱས་ཀྱི་ཞིང་འདི་ནས་ཤི་འཕོས་ནས་ཞེས་སོགས་སོ།
།གཉིས་པ་ལ། ཙམ་པོ་བ་དང། ཁྱད་པར་ཅན་ནོ། དང་པོ་ནི། བཅུ་དྲུག་པ་ལམ་རྗེས་ཤེས་ལ་
གནས་པའི་རྒྱུན་ཞུགས་འབྲས་གནས་ཙམ་པོ་བ་དང་གསུམ། གཉིས་པ་ནི། དེས་འདོད་པའི་
སྒོམ་སྤངས་ཤེས་སྒྲིབ་གསུམ་མམ་བཞི་པ་སྤངས་ནས་བསམས་བཞིན་དུ་འདོད་ལྷའི་སྐྱེ་བ་
གཉིས་སམ། མིའི་སྐྱེ་བ་གཉིས་ལེན་པ་རྒྱུན་ཞུགས་འབྲས་གནས་རིགས་གནས་རིགས་སྐྱེ་
དང་བཞི། ཤཱ་རིའི་བུ་བྱང་ཆེན་ཞེས་པ་ནས། རྒྱལ་རིགས་ཤིང་སཱ་ལ་ཆེན་པོ་ལྟ་བུའམ། བྲམ་
ཟེའི་རིགས་ཤིང་སཱ་ལ་ཆེན་པོ་ལྟ་བུའམ། ཁྱིམ་བདག་གི་རིགས་ཤིང་སཱ་ལ་ཆེན་པོ་ལྟ་བུ་
རྣམས་སུ་སྐྱེ་བའང་ཡོད་དོ། །ཞེས་དང༌། ཡང་ཤཱ་རིའི་བུ་བྱང་ཆུབ་སེམས་དཔའ་ནས། རྒྱལ་



པོ་ཆེན་པོ་བཞིའི་རིགས་ཀྱི་ལྷ་རྣམས་དང་སྐལ་པ་མཉམ་པར་སྐྱེ་ཞེས་པ་ནས། གཞན་འཕྲུལ་
དབང་བྱེད་ཀྱི་ལྷ་རྣམས་དང་སྐལ་བ་མཉམ་པར་སྐྱེ་སྟེ་ཞེས་སོགས་སོ། །ཕྱིར་འོང་སྐོར་ལ།
ཞུགས་པ། འབྲས་ཙམ། འབྲས་ གནས་ཁྱད་པར་ཅན་ནོ། །དང་པོ་ནི། འདོད་པའི་སས་
བསྡུས་ཀྱི་སྒོམ་སྤངས་ཤེས་སྒྲིབ་ལྔ་པ་སྤངས་ནས། དྲུག་པ་སྤོང་བཞིན་པའི་དད་པས་མོས་པ་
དང་། མཐོང་བས་ཐོབ་པ་གང་རུང་གཅིག་ཏུ་བྱས་པའི་ལྔ། ཤཱ་རིའི་བུ་བྱང་ཆེན་ཐབས་ལ་མི་
མཁས་པ་གང་ཞེས་པ་ནས། དེ་དག་གི་དབང་པོ་རྣམས་རྟུལ་པོར་འགྱུར་ཞིང་རྣོན་པོར་མི་
འགྱུར་བ་དག་ཀྱང་ཡོད་དོ། །ཅེས་སོ། །གཉིས་པ་ནི། དེ་སྤངས་ནས་རྣམ་གྲོལ་ལམ་ཐོབ་མ་
ཐག་པའི་ཕྱིར་འོང་འབྲས་གནས་ཙམ་པོ་དང་དྲུག། གསུམ་པ་ནི། བསམས་བཞིན་དུ་འདོད་
པར་སྐྱེ་བ་གཅིག་ལེན་ཅིང་འདོད་པའི་སྒོམ་སྤུངས་ཤེས་སྒྲིབ་བདུན་བརྒྱད་སྤངས་ཤིང་། དགུ་
པ་སྤོང་བ་ལ་ཞུགས་པའི་ཕྱིར་འོང་འབྲས་གནས་ཚེ་གཅིག་བར་ཆད་གཅིག་པ་དང་བདུན། ཤཱ་
རིའི་བུ་བྱང་ཆེན་བསམ་གཏན་བཞི་ཐོབ་པ་ནས་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
ཐོབ་དང་ཞེས་པ་ནས། བྱང་ཆུབ་སེམས་དཔའ་དེ་ནི་ཚེ་གཅིག་གི་ཐོགས་པར་ཤེས་པར་བྱའོ།
།ཞེས་སོ། ཕྱིར་མི་འོང་སྐོར་ལ། ཞུགས་གནས་གཉིས། དང་པོ་འདོད་པའི་ཤེས་སྒྲིབ་དགུ་པ་
སྤོང་བཞིན་པའི་དབང་པོ་རྣོ་རྟུལ་གཅིག་ཏུ་བགྲངས་པའི་ཕྱིར་མི་འོང་ཞུགས་པ་དང་བརྒྱད།
མདོ་ནི། སྔར་ཕྱིར་འོང་ཞུགས་པ་བཞིན། གཉིས་པ་ནི། འདོད་པའི་སྒོམ་སྤངས་ཤེས་སྒྲིབ་
དགུ་པ་སྤངས་མ་ཐག་གཟུགས་ཁམས་སུ་སྐྱེ་བའི་བར་དོར་མྱ་ངན་ལས་འདའ་བའི་ཚུལ་སྟོན་
པའི་བར་འདའ་བ་དང་དགུ། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བྱ་
བ་ནས། ཚངས་རིས་ཀྱི་ལྷ་རྣམས་ནས་འོག་མིན་གྱི་ལྷ་རྣམས་ཀྱི་བར་དུ་སྐྱེ་བར་འགྱུར་ཞིང་
དེར་བླ་ན་མེད་པ་ཡང་དག་ པར་ རྫོགས་ པར་ སངས་རྒྱས་ནས་ཞེས་གསུངས་སོ། །དེས་
གཟུགས་ཁམས་སུ་སྐྱེས་ནས་ཚེ་སྟོད་ལ་འདའ་བ་སྐྱེ་འདའ་བ་དང་བཅུ། ཤཱ་རིའི་བུ་བྱང་ཆུབ་



སེམས་དཔའ་སེམས་དཔའ་ཆེན་པོ་གང་དག་དང་པོ་སེམས་བསྐྱེད་པ་ཉིད་ཀྱིས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཅེས་སོགས་སོ། །གཞན་སྔ་མ་བཞིན་ལ་ཚེ་འཇུག་ཏུ་
འབད་རྩོན་ཆེན་པོས་མངོན་པར་འདུ་བྱེད་དང་བཅས་ཏེ་འདའ་བ་དང་བཅུ་གཅིག། ཤཱ་རིའི་བུ་
བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་སྤྱོད་པ་གང་དག།
ཅེས་པ་ནས། ནམ་ཡང་དོན་མེད་པའི་ཚིག་མི་སྨྲའོ། །ཞེས་སོ། །སྔར་བཞིན་ལ་ཚེའི་དཀྱིལ་དུ་
མངོན་པར་འདུ་བྱེད་ཀྱི་རྩོལ་བ་ཆེན་པོ་མིན་པས་འདའ་བ་དང་བཅུ་གཉིས། ཤཱ་རིའི་བུ་བྱང་
ཆེན་གང་དག་དང་པོ་སེམས་བསྐྱེད་པ་ཉིད་ཀྱིས་བྱང་ཆུབ་སེམས་དཔའ་སྐྱོན་མེད་པ་ལས་
འདས་ཤིང་ཕྱིར་མི་བཟློག་པའི་ས་ལ་ཡང་ངེས་པར་གནས་ནས་སངས་རྒྱས་ཀྱི་ཆོས་ཐམས་
ཅད་ཀྱང་སྐྲུན་པར་བྱེད་པ་ཡོད་དོ། །ཞེས་སོ། །བྱང་སེམས་ཕྱིར་མི་འོང་འབྲས་གནས་བསམ་
གཏན་གྱི་སྤྲེལ་སྒོམ་ཐོབ་ནས་འོག་མིན་དུ་འགྲོ་བ་ལ་དབྱེ་ན། འདོད་པའི་སྒོམ་སྤུངས་ཤེས་
སྒྲིབ་དགུ་པ་སྤངས་ཤིང་གཟུགས་ཁམས་ཀྱི་སྒོམ་སྤངས་ཤེས་སྒྲིབ་སྤོང་བཞིན་པ་སྐྱེ་བ་ཕྱི་མ་
ཚངས་རིས་དང་དེའི་ཕྱི་མ་འོག་མིན་དུ་སྐྱེས་ནས་རྟེན་དེ་ལས་འདའ་ཚུལ་སྟོན་པ་ཕྱིར་མི་འོང་
འཕར་བ་གཅིག་དང་བཅུ་གསུམ། ཤཱ་རིའི་བུ་བྱང་ཆེན་གང་དག་བསམ་གཏན་བཞི་བསྒྲུབས་
ཏེ་ཡོངས་སུ་ཉམས་ནས་བསམ་གཏན་དང་པོ་བསྒྲུབས་ཏེ་ཚངས་རིས་ཀྱི་ལྷ་རྣམས་ཀྱི་ནང་དུ་
སྐྱེས་ཤིང་དེ་དེ་དག་ལ་བསམ་གཏན་རྣམས་བསྒྲུབས་ནས་འོག་མིན་དུ་སྐྱེས་ནས་སངས་རྒྱས་
ཀྱི་ཞིང་སྣ་ཚོགས་པ་རྣམས་སུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱ་བ་དག་ཡོད་དོ། །ཞེས་སོ། གཞན་སྔར་བཞིན་ལ། ཕྱི་མ་ཚངས་རིས་
དང་དེའི་ཕྱི་མ་གནས་གཙང་མ་འོག་མ་གསུམ་གང་རུང་དང་། དེའི་ཕྱི་མ་འོག་མིན་དུ་སྐྱེས་
ནས་འདའ་ཚུལ་སྟོན་པའི་ཕྱེད་དུ་འཕར་བ་དང་གཉིས་ཏེ་བཅུ་བཞི། ཤཱ་རིའི་བུ་བྱང་ཆེན་གང་
དག་ཚངས་པའི་འཇིག་རྟེན་ནས་ཤི་འཕོས་ནས་གནས་གཙང་མར་སྐྱེས་ཏེ། གནས་གཙང་མི་



གནས་གཅིག་གམ་གཉིས་བརྒལ་ནས་འོག་མིན་དུ་སྐྱེས་ཏེ་སངས་རྒྱས་ཀྱི་ཞིང་སྣ་ཚོགས་པ་
རྣམས་སུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱ་བ་དག་ཡོད་དོ། །ཞེས་
སོ། གཞན་སྔར་བཞིན་ལ། སྐྱེ་བ་ཕྱི་མ་གཟུགས་ཁམས་གནས་རིགས་རྣམས་ལ་རིམ་པས་སྐྱེ་
བ་བླངས་ནས་འོག་མིན་གྱི་རྟེན་ལ་འདའ་ཚུལ་སྟོན་པ་གནས་ཐམས་ཅད་དུ་འཆི་འཕོ་དང་
གསུམ་སྟེ་བཅོ་ལྔའོ། །ཤཱ་རིའི་བུ་བྱང་ཆེན་གང་དག་བདག་ཉིད་ལུས་དེ་བཞིན་གཤེགས་པའི་
སྐུ་ལྟ་བུར་སྤྲུལ་ནས་དགའ་ལྡན་གྱི་གནས་སུ་ཡོངས་སུ་སྦྱངས་ཏེ་ཚངས་རིས་ཀྱི་ལྷ་ནས་འོག་
མིན་གྱི་ལྷའི་བར་དུ་སྐྱེས་ཏེ་ཐབས་ལ་མཁས་པས་སེམས་ཅན་དམྱལ་བ་པ་རྣམས་ལ་ཆོས་
སྟོན་ཅིང་། ཞེས་པ་ནས་མངོན་པར་རྫོགས་པར་འཚང་རྒྱ་བ་དག་ཡོད་དོ། །ཞེས་སོ། ཕྱིར་མི་
འོང་དེ་ཉིད་ལ་སྲིད་རྩེའི་མཐར་ཐུག་འགྲོ་བ་སྟེ་གཟུགས་ཀྱི་ཁམས་ལ་ཆགས་པ་བཅོམ་པ་དང་
བཅུ་དྲུག། ཤཱ་རིའི་བུ་བྱང་ཆེན་བསམ་གཏན་དང་གཟུགས་མེད་པའི་སྙོམས་པར་འཇུག་པ་
ཐོབ་པར་གྱུར་པ་གང་ཡིན་པ་དེ་དག་ནམ་མཁའ་མཐའ་ཡས་སྐྱེ་མཆེད་ནས་སྲིད་པའི་རྩེ་མོའི་
བར་དུ་སྐྱེ་བར་བྱེད་དོ། །དེ་ནས་སངས་རྒྱས་ཀྱི་ཞིང་སྣ་ཚོགས་སུ་སྐྱེ་བར་འགྱུར་བ་དག་ཡོད་
དོ། །ཞེས་སོ། །བདེན་པ་མཐོང་བའི་ཚེ་དེ་ཉིད་དུ་ཆོས་ལ་ཞི་བ་ཐོབ་པ་དང་བཅུ་བདུན། ཤཱ་
རིའི་བུ་བྱང་ཆེན་གང་དག་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ་ལུས་ལ་སྐྱེས་བུ་ཆེན་པོའི་
མཚན་སུམ་བཅུ་རྩ་གཉིས་ཀྱིས་བརྒྱན་ཅིང་དབང་པོ་ཡོངས་སུ་དག་ལ་བླ་ན་མེད་པ་དང་ལྡན་
པ་ཞེས་སོགས་སོ། །འགོག་པའི་སྙོམས་འཇུག་ལུས་ཀྱིས་མངོན་སུམ་དུ་བྱེད་པ་ལུས་མངོན་
བྱེད་དང་བཅོ་བརྒྱད། ཤཱ་རིའི་བུ་བྱང་ཆེན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་གང་དག་
བསམ་གཏན་བཞི་ཐོབ་པ་དང་། ཞེས་བྱ་བ་ནས། བསམ་གཏན་དང་པོ་ལ་སྙོམས་པར་འཇུག་
གོ། དེ་ལས་ལངས་ནས་འགོག་པའི་སྙོམས་པར་འཇུག་པ་ལ་སྙོམས་པར་འཇུག་གོ། དེ་ལས་
ལངས་ནས་བསམ་གཏན་གཉིས་པ་ལ་སྙོམས་པར་འཇུག་གོ། །ཞེས་སོ། །བཞི་པ་དགྲ་བཅོམ་



གྱི་སྐོར་ནི། སྲིད་རྩེའི་སྒོམ་སྤངས་ཤེས་སྒྲིབ་དགུ་པ་སྤོང་བཞིན་པའི་དགྲ་བཅོམ་ཞུགས་པ་
དང་བཅུ་དགུ། སེམས་ཅན་རྣམས་ལ་སངས་རྒྱས་ཀྱི་ཆོས་སྣང་བར་བྱེད་ཅིང་བདག་ཉིད་བླ་ན་
མེད་པར་བྱང་ཆུབ་ཅེས་སོགས་སོ། །གཉིས་པ་རང་རྒྱལ་ཀྱི་མིང་ཅན་ནི། སངས་རྒྱས་དང་
ཉན་ཐོས་མེད་པའི་ཞིང་དུ་མྱང་འདས་མངོན་དུ་བྱེད་ཅིང་སྒྲ་མེད་ལུས་ཀྱི་རྣམ་འགྱུར་གྱི་སྒོ་
ནས་ཆོས་སྟོན་པའི་བྱང་འཕགས་རང་རྒྱལ་བསེ་རུ་ལྟ་བུ་དང་ནི་ཉི་ཤུ་འོ། བྱང་ཆུབ་སེམས་
དཔའ་སེམས་དཔའ་ཆེན་པོ་གང་དག་སངས་རྒྱས་མི་བཞུགས་ཤིང་ཉན་ཐོས་རྣམས་ཀྱང་མེད་
པའི་འཇིག་རྟེན་གྱི་ཁམས་སུ་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་དག་ཀྱང་ཡོད་
དོ། །ཞེས་སོ། །དེ་ལྟར་ཉི་ཤུའི་གྲངས་འདྲེན་ཚུལ་འདི་ནི་སློབ་དཔོན་སེང་གེ་བཟག་ པོའི་
དགོངས་པ་སོར་བཞག་གོ། །གཞན་གྲངས་འདྲེན་ཚུལ་ལ་བཞེད་པ་མི་འདྲ་བ་མང་ཡང་མ་
བྲིས་སོ། །གསུམ་པ་ས་མཚམས་ནི། དང་པོ་གཉིས་ས་དང་པོ་ལ། རིགས་གནས་རིགས་སྐྱེ་
གཉིས་ས་གཉིས་པ་གསུམ་པ་བཞི་པ་ལྔ་པ་རྣམས་ལ། ཕྱིར་འོང་འབྲས་ཞུགས་ས་དྲུག་པ་ལ།
ཚེ་གཅིག་བར་ཆད་གཅིག་པ་བདུན་པ་ལ། ཕྱིར་མི་འོང་ཞུགས་པ་ས་བརྒྱད་པ་དང་དགུ་པ་ལ།
ཕྱིར་མི་འོང་འབྲས་གནས་ཐམས་ཅད་ས་བཅུ་པ་ལ། དགྲ་བཅོམ་ཞུགས་པ་དང་བསེ་རུ་ལྟ་བུ་་
ས་བཅུ་པའི་བར་ཆད་མེད་ལམ་ལ་བཞག་སྟེ། དེ་དག་ནི་འཕགས་པའི་དགོངས་པ་ཨ་བྷ་ཡས་
བཤད་པ་ལྟར་རོ། །ཅི་བྱང་སེམས་རྣམས་སྤང་བྱ་ཅིག་ཅར་སྤོང་བ་ཡིན་པ་ལ་འདི་སྐབས་རིམ་
གྱིས་པར་ཕྱེ་སྙམ་ན། བྱང་སེམས་དབང་པོ་ཤིན་ཏུ་རྟུལ་བའི་རིགས་ཅན་འགའ་ཞིག་ཁམས་
གསུམ་གྱི་ཤེས་སྒྲིབ་རིམ་གྱིས་སྤོང་བའམ། ཡང་ན་གདུལ་བྱའི་དབང་གིས་ཉན་ཐོསཀྱི་རྣམ་
བཞག་དང་བསྟུན་པས་སྐྱོན་མེད་དོ། གཉིས་པ་དེ་བསྒྲུབས་པའི་འབྲས་བུ་ངེས་འབྱེད་འཆད་
པ་ལ་སྤྱི་གཞུང་གཉིས། དང་པོ་ལ། རྟེན། ངོ་བོ། བློ་རིགས་དཔྱད་པའོ། །དང་པོ་ལ་ལུས་རྟེན་
མཐོང་ལམ་སྐྱེ་བའི་རྟེན་དང་མཚུངས་སོ། སེམས་རྟེན་ཐེག་དམན་ལྟར་ན་བསམ་གཏན་ས་



དྲུག་པོ་ཁོ་ན་ལ་བརྟེན། ཐེག་ཆེན་ལུགས་ལ་བྱང་སེམས་ནི་ཐབས་མཁས་པས་འདོད་སེམས་
ལ་བརྟེན་ནས་ཀྱང་སྦྱོར་ལམ་ ཡོངས་རྫོགས་སྐྱེ་བ་ཡོད་དོ། །གཉིས་པ་ལ། མཚན་ཉིད།
མཚོན་བྱ། དབྱེ་བའོ། །དང་པོ་ནི། སྒོམ་བྱུང་གང་ཞིག་མཐོང་ལམ་མ་སྐྱེས་གོང་གི་བདེན་པ་
མངོན་རྟོགས་སོ། །གཉིས་པ་ནི། འཕགས་ལམ་ལ་ དངོས་ སུ་ སྦྱོར་ ཞིང་ རྒྱུར་ གྱུར་ པའོ།
།གསུམ་པ་ལ་གནས་སྐབས་ཀྱི་སྒོ་ནས་ཕྱེ་ན། མཐོང་ལམ་སྐྱེ་བ་ལ་ཚེ་རབས་ཀྱི་དུས་ངེས་པ་
མེད་པ། ངེས་འབྱེད་ཡན་ལག་ཆུང་ངུ་། དུས་ངེས་པ་ཙམ་འབྲིང་པོ། ཚེ་དེ་ཉིད་ལ་མཐོང་ལམ་
སྐྱེ་བར་ངེས་པ་ཆེན་པོ་དང་གསུམ། ངོ་བོའི་སྒོ་ནས་ཕྱེ་ན། དྲོད་རྩེ་བཟོད་པ་ཆོས་མཆོག་དང་
བཞི་དེ་དག་སོ་སོའི་ངོས་འཛིན་ལ། དྲོད་ནི་ཚོགས་ལམ་དུ་ཐོས་བསམ་གྱིས་སྦྱངས་པའི་
མཐུས་ཤེས་པ་ལས་ཐ་དད་པའི་གཟུང་བ་རང་བཞིན་མེད་པ་ལ་ཤེས་རབ་ཀྱི་སྣང་བ་ཅུང་ཟད་
ཐོབ་པའི་ཏིང་ངེ་འཛིན་ནོ། །རྩེ་མོ་ནི། ཆོས་ཀྱི་སྣང་བ་འཕེལ་བའི་ཆེད་དུ་བརྩོན་པས་གཟུང་
མེད་ལ་གསལ་སྣང་ཁྱད་པར་དུ་གྱུར་པའི་ཏིང་ངེ་འཛིན་ཏོ། །བཟོད་པ་ནི། གཟུང་མེད་རྟོག་
པའི་ཡེ་ཤེས་ཀྱི་སྣང་བ་བརྟན་ཞིང་གང་ཟག་རྫས་ཡོད་ཀྱི་འཛིན་པ་རང་བཞིན་མེད་པ་ལ་
གསལ་སྣང་སྐྱེ་བའི་ཏིང་ངེ་འཛིན་ནོ། ཆོས་མཆོག་ནི། བརྟགས་པའི་ཆོས་ཀྱི་འཛིན་པ་རང་
བཞིན་མེད་པ་ལ་གསལ་སྣང་སྐྱེ་བའི་ཏིང་ངེ་འཛིན་ཏོ། །དེ་དག་རེ་རེ་ལའང་དམིགས་རྣམ་གྱི་
ཁྱད་པར་གྱི་ཆུང་འབྲིང་ཆེན་པོ་གསུམ་གསུམ་དུ་ཡོད་དོ། །དེ་ལྟར་སྦྱོར་ལམ་བཞིར་དབྱེ་བའི་
རྒྱུན་མཚན་ནི། ཆོས་ཉིད་ཀྱི་དོན་ཅུང་ཟད་རྟོགས་པའི་ཁྱད་པར་ལ་མི་འདྲ་བ་བཞིས་ངོས་
སྐལ་གྱི་སྤང་བྱ་རྣམ་རྟོག་བཞི་པོ་མངོན་གྱུར་ཙམ་སྤོང་བར་བྱེད་པའི་སྒོ་ནས་དབྱེ་བ་ཡིན་ནོ།
།སྦྱོར་ལམ་གྱི་སྟོང་ཚུལ་ནི། མཛོད་ལས། འཕགས་པས་དེ་དག་ས་བོར་བས། སྟོང་ངོ་
འཕགས་མིན་ཤི་བས་སོ། །དང་པོ་གཉིས་སྤོངས་ཉམས་པས་ཀྱང་། ཞེས་བཤད་པ་ལྟར་རོ།
།གསུམ་པ་ནི། མདོ་སྟེ་རྒྱན་ལས། ཡང་དག་མིན་རྟོག་ཡང་དག་ཡིན། རྟོག་མིན་མི་རྟོག་མ་
8



ཡིན་པ། ཤེས་བྱ་ཐམས་ཅད་ཡིན་པར་བརྗོད། ཅེས་གསུངས་པ་ལྟར་རྟོག་པ་མ་ཡིན་པའི་
ཆོས་ཉིད་ཅུང་ཟད་རྟོགས་པའི་འཇིག་རྟེན་པའི་ཡེ་ཤེས་ཞིག་གོ། །གཉིས་པ་གཞུང་གི་དོན་ལ།
མདོར་བསྟན་པ། རྒྱས་པར་བཛད་པའོ། དང་པོ་ནི། ཐེག་པ་ཆེན་པོའི་གདམས་ངག་ཐོབ་པའི་
རྗེས་སུ། དེའི་དོན་དམིགས་པ་དྲུག་དང་ཡིད་ལ་བྱེད་པ་བཅུ་གཅིག་དང་སེམས་གནས་པའི་
ཐབས་དགུས་ལེགས་པར་བསྒོམས་པས་ཐེགས་པ་འོག་མའི་སྦྱོར་ལམ་ལས་ཁྱད་ཆོས་ལྔས་
ཁྱད་པར་དུ་འཕགས་པའི་ངེས་འབྱེད་ཡན་ལག་འབྱུང་བས་དེ་བཤད་པ། དམིགས་པའི་ཡུལ་
བདེན་པ་བཞི་སྒྱུ་མ་ལྟ་བུ་དང་ནི། དེ་དག་ལ་མངོན་ཞེན་མེད་པ་ལ་སོགས་པའི་རྣམ་པ་ཅན་
དང༌། ཐེག་པ་གསུམ་ཆར་གྱི་རྟོགས་རིགས་ཚང་བའི་མཐོང་ལམ་རྟོགས་པའི་རྒྱུ་བྱེད་པ་དང་།
ཕྱི་ནང་གི་ཡོངས་སུ་འཛིན་པས་ཟིན་པ་དང་། བྱང་ཆུབ་སེམས་དཔའ་འགྲོ་བ་སྐྱོབ་པའི་མཛད་
པ་ཅན་གྱི་དྲོད་ལ་སོགས་པ་འདིས་ནི་བདག་ཉིད་ཀྱི་དབྱེ་བ་ཇི་ལྟ་བ་བཞིན་དུ་ཐེག་ཆེན་མཐོང་
ལམ་གྱི་སྤང་བྱར་གྱུར་པའི་གཟུང་འཛིན་གྱི་རྣམ་རྟོག་བཞི་པོ་དང་མཚུངས་ལྡན་དུ་བྱས་པའི་
མངོན་གྱུར་བ་སྤོང་བའི་ཚུལ་གྱིས་བརྟེན་པ་སྟེ། དེ་ལྟར་རྣམ་པ་ལྔས་ཆུང་དང་འབྲིང་དང་ཆེན་
པོའི་དབྱེ་བ་བཅུ་གཉིས་རྣམས་དང་ལྡན་པའི་སྦྱོར་ལམ་འདི་ནི་ཉན་ཐོས་དང་བསེ་རུ་ལྟ་བུའི་
རང་རྒྱལ་དང་བཅས་པའི་སྦྱོར་ལམ་དག་ལས་ཁྱད་པར་དུ་འཕགས་སོ། །གཉིས་པ་རྒྱས་པར་
བཤད་པ་ལ། དམིགས་རྣམ་རྒྱུ་གསུམ་བཤད། ལྡན་ཆོས་རྟོག་པ་བཤད། བདག་རྐྱེན་ཡོངས་
འཛིན་བཤད་པའོ། །དང་པོ་ལ་སྤྱི་གཞུང་གཉིས། དང་པོ་ནི། བྱེ་བྲག་ཏུ་སྨྲ་བས་དམིགས་པ་
ནི་གཟུགས་ལྟ་བུ་ཡུལ་གྱི་སྤྱི་དང་རྣམ་པ་ནི་སྔོན་པོ་ལྟ་བུ་ཡུལ་གྱི་ཁྱད་པར་ལ་འདོད། མདོ་སྡེ་
པས་རྣམ་པ་གཏོད་བྱེད་ཀྱི་རྒྱུ་ལ་དམིགས་པ་དང་དེར་སྣང་བ་ནི་རྣམ་པར་འདོད། སེམས་ཙམ་
པས་གཟུང་ཆ་ལ་དམིགས་པ་དང་འཛིན་ཆ་ལ་རྣམ་པར་འདོད་དོ། །འདིར་དམིགས་པ་ནི་
ཡུལ་ཡིན་ཅིང་། རྣམ་པ་ནི་བློས་ཡུལ་རྟོགས་པའི་འཛིན་སྟངས་ཡིན་པར་འཆད་དགོས་སོ།



།དེས་ན་ཐེག་དམན་གྱི་སྦྱོར་ལམ་ནི་མཚན་འཛིན་དང་བཅས་ནས་གང་ཟག་གི་བདག་འཛིན་
ཁོ་ནའི་གཉེན་པོར་བསྐྱེད་དེ། དེ་ཡང་དྲོད་རྩེ་གཉིས་བཟོད་པ་ཆུང་ངུ་རྣམས་ནི་འདོད་པ་དང་
ཁམས་གོང་གི་བདེན་པ་བཞི་ལ་དམིགས་ནས་མི་རྟག་སོགས་རྣམ་པ་བཅུ་དྲུག་བཅུ་དྲུག་སྟེ་
སུམ་ཅུ་རྩ་གཉིས་རེ་ཚང་བར་བསྒོམ་ཞིང་། བཟོད་པ་འབྲིང་གི་གནས་སྐབས་སུ་ནི་རྣམ་པ་
སུམ་ཅུ་རྩ་གཉིས་ལས་དང་པོར་ཁམས་གོང་གི་ལམ་བདེན་གྱི་རྣམ་པ་བཞི་བོར་ནས་ཉི་ཤུ་རྩ་
བརྒྱད། དེ་ནས་འདོད་པའི་བཞི་བོར་ནས་ཉི་ཤུ་རྩ་བཞི། ཚུལ་དེ་ཉིད་ཀྱིས་བདེན་པ་གཞན་
རྣམས་ལའང་ཕྲི་བས། ཉི་ཤུ། བཅུ་དྲུག། བཅུ་གཉིས། བརྒྱད་དང་། མཐར་འདོད་པའི་སྡུག་
བདེན་གྱི་རྣམ་པ་བཞི། དེ་ནས་ཀྱང་དེའི་རྣམ་པ་གཅིག་ལམ་གཉིས་སུ་སྒོམ་པའི་བར་ཏེ།
སྐད་ཅིག་མ་བརྒྱད་ཅུ་རྩ་དགུ་ཡིན་ནོ། བཟོད་པ་ཆེན་པོ་ནི་རྣམ་པ་དེ་ཉིད་ལན་ཅིག་ཡིད་ལ་
བྱེད་པ་སྐད་ཅིག་གཅིག་གོ། །ཆོས་མཆོག་ཀྱང་དམིགས་རྣམ་དེ་བཞིན་སྐད་ཅིག་གཅིག་ཡིན་
ནོ། །དེ་ལྟའི་སྦྱོར་ལམ་གྱི་ངོ་བོ་ཡང་བསམ་གཏན་ལ་བརྟེན་པའི་ཤེས་རབ་སྟེ། རྗེས་འབྲང་
རིག་བྱེད་མ་ཡིན་པའི་གཟུགས་ ཀྱང་ ཡོད་ པས་འཁོར་བཅས་ཕུང་ པོ་ལྔ་ པར་ འདོད་དོ།
།གཉིས་པ་གཞུང་གི་དོན་ལ། བདེན་བཞི་ལ་དམིགས་ཏེ་ཀུན་ནས་ཉོན་མོངས་ཀྱི་འཛིན་པ་
རང་བཞིན་མེད་པར་རྟོགས་པ་དྲོད། འབྲས་བུ་རྣམ་བྱང་གི་གཟུང་བ་རང་བཞིན་མེད་རྟོགས་
རྩེ་མོ། །གང་ཟག་རྫས་ཡོད་ཀྱི་འཛིན་པ་རང་བཞིན་མེད་རྟོགས་བཟོད་པ། སྐྱེས་བུ་རྟགས་
ཡོད་ཀྱི་འཛིན་པ་རང་བཞིན་མེད་རྟོགས་ཆོས་མཆོག་སྟེ་བཞི་པོ་རེ་རེའི་དམིགས་རྣམ་བཤད་
པའོ། །དང་པོ་ལ། དྲོད་ཆུང་ངུའི་དམིགས་པ་ནི་མི་རྟག་པ་ལ་སོགས་པའི་དབྱེ་བ་དང་ལྡན་
པའི་བདེན་པ་བཞིའི་རྟེན་ཅན་ཙམ་མོ། །དེའི་རྣམ་པ་ནི་མངོན་པར་ཞེན་པ་ལ་སོགས་པའི་
སྤྲོས་མཚན་འགོག་པ་སྟེ་ཞི་བའོ། །མདོ་ནི། འདི་ལ་བྱང་སེམས་ཆེན་པོ་ཡུམ་ལ་སྤྱོད་པའི་ཚེ་
གཟུགས་མི་རྟག་ཅེས་བྱ་བར་མངོན་པར་ཞེན་པ་དང་ཞེས་སོ། །དེ་ལྟ་བུ་ནི་ཐེག་པ་གསུམ་
50



ཆར་གྱི་ཡོན་ཏན་ཚང་བའི་མཐོང་ལམ་ཐོབ་པའི་རྒྱུ་བྱེད་པ་ཡིན་ནོ། །མདོ་ནི། ཐེག་པ་གསུམ་
པོ་རྣམས་རྒྱ་ཆེར་བསྟན་ཏོ། །ཞེས་སོ། །དྲོད་འབྲིང་གི་དམིགས་པ་ནི། གཟུགས་ལ་སོགས་
པའི་ཆོས་རྣམས་འདུ་བ་སྟེ་སྒྲུབ་པ་དག་འགོད་པ་སྟེ་དགག་པས་སྟོངས་པ་དེའོ། །གཟུགས་ཀྱི་
འདུ་བ་དང་འགོད་པ་མ་འཚལ་མ་དམིགས། ཞེས་སོ། །རྣམ་པ་ནི་གནས་དང་བྲལ་བ་དང་སྟེ་
མིང་ཙམ་ལས་གཞན་པར་མི་གནས་པའི་དོན་ནོ། །མིང་དེ་ཡང་གནས་པ་ཡང་མ་ལགས་ཞེས་
སོགས་སོ། དྲོད་ཆེན་པོའི་དམིག་པ་ནི། གཟུགས་ལ་སོགས་པའི་ཆོས་དེ་དག་གི་གནས་ཚུལ་
དང་། དེར་བཏག་པའི་ཐ་སྙད་དང་བཅས་པ་ཐམས་ཅད་གྲུབ་པ་མེད་པའོ། །ཆོས་སུ་བཏགས་
པ་ཙམ་དུ་བསོ། །ཞེས་སོ། རྣམ་པ་ནི། མིང་དམིགས་སུ་མེད་ཅིང་དགེ་མི་དགེ་སོགས་སུ་
བསྡུར་མེད་པའི་ཕྱིར། བརྗོད་དུ་མེད་པའོ། །དཔེར་ན་རྨི་ལམ་ཞེས་བགྱི་བའི་མིང་ནི་གང་
གིས་ཀྱང་བརྗོད་དུ་མ་མཆིས་པའོ། །ཞེས་སོ། །དེ་ལྟར་ཆུང་འབྲིང་ཆེ་གསུམ་པོ་དེ་ལ་ནི།
མཐོང་ལམ་རྣམ་པར་མི་རྟོགས་པའི་ཡེ་ཤེས་ཀྱི་མེ་འབྱུང་བའི་སྔ་ལྟས་སུ་གྱུར་པའི་ཕྱིར་དྲོ་
བར་གྱུར་པ་ཞེས་བྱའོ། །གཉིས་པ་ལ། རྩེ་མོ་ཆུང་ངུའི་དམིགས་པ་ནི། གཟུགས་ལ་སོགས་པ་
དོན་དམ་པར་མི་གནས་པ་དེ་དག་ནི་གནས་པར་བྱར་མེད་དེ་དོན་དམ་པར་དེའི་རང་གི་ངོ་བོ་
རང་བཞིན་མེད་པའོ། །ཡུམ་ལ་སྤྱོད་པས་གཟུགས་ལ་གནས་པར་མི་བགྱིའོ། །ཞེས་སོ། །རྣམ་
པ་ནི། ཆོས་ཅན་དང་ཆོས་ཉིད་དེ་དག་གཅིག་གི་རང་བཞིན་དུ་གཅིག་པ་དེ་གཟུགས་སོགས་
སྟོང་ཉིད་དུ་གནས། སྟོང་ཉིད་གཟུགས་སོགས་སུ་སྣང་བའི་ཕྱིར་དེ་ལ་མི་རྟག་པ་ལས་སོགས་
པར་ཞེན་པ་མི་གནས་པའོ། །བཅོམ་ལྡན་འདས་གཟུགས་མི་རྟག་པ་ཉིད་གཟུགས་མི་རྟག་པ་
ཉིད་ཀྱིས་སྟོང་སྟེ་ཞེས་སོགས་སོ། །རྩེ་མོ་འབྲིང་གི་དམིགས་པ་ནི། མི་རྟག་པ་དང་སྟོང་པ་
ཉིད་ལ་སོགས་པ་དེ་རྣམས་རང་རང་དེའི་ངོ་བོས་སྟོང་པའི་ཕྱིར་མི་རྟག་པ་ལ་སོགས་པ་དེ་དག་
སྟོང་པ་ཉིད་གཅིག་གི་རང་བཞིན་དུ་གཅིག་པའོ། །རང་གི་མཚན་ཉིད་སྟོང་པའི་ཆོས་རྣམས་



ལ་ཆོས་གང་ཡང་ཡོངས་སུ་མ་གཟུང་ངོ༌། ཞེས་སོ། རྣམ་པ་ནི། ཆོས་རྣམས་ཀྱི་ངོ་བོ་འམ་ཁྱད་
པར་གང་ཡང་མི་འཛིན་པ་གང་ཡིན་པ་དང་། ཆོས་རྣམས་ལ་ཡོངས་སུ་མི་འཛིན་པ་དང་མི་
འདོར་བ་གང་ལགས་པ་དེ་ནི་ཡུམ་ལགས་སོ། །རྩེ་མོ་ཆེན་པོ་དམིགས་པ་ནི། ཆོས་དེ་དག་ལ་
མཚན་མར་མི་མཐོང་བ་དེའི་ཕྱིར་ཡོངས་གྲུབ་ཀྱི་ངོ་བོར་གསལ་བ་དེའོ། །བརྒྱད་སྟོང་པ་ལས།
གང་ཡོངས་སུ་མི་འཛིན་ཞེས་སོགས་སོ། །རྣམ་པ་ནི་ཤེས་རབ་ཀྱིས་ནི་དེ་བཞིན་ཉིད་ལ་
ཡོངས་སུ་རྟོག་པ་ན་རྣམ་པ་ཐམས་ཅད་དམིགས་སུ་མེད་པར་རྟོགས་པའོ། ཡུམ་ནི་གང༌།
ཡུམ་འདི་ནི་གང་གི། ཡུམ་འདི་ནི་ཅི་ཞིག། ཅིའི་ཕྱིར་དེ་ལ་ཡུམ་ཞེས་དེ་ལྟར་ཡོངསསུ་རྟག་
པར་བྱའོ་ཞེས་སོ། །དེ་ལྟར་ཆུང་འབྲིང་ཆེ་གསུམ་ལ་ནི་དགེ་བའི་རྩ་བ་གཡོ་བ་རྒྱུན་ཆད་པའི་
རྩེ་མོ་སྟེ་དེ་ཐོབ་ནས་དགེ་རྩ་ཆད་པ་མི་སྲིད་པས་རྩེ་མོ་ཞེས་བྱའོ། །གསུམ་པ་ལ། བཟོད་པ་
ཆུང་ངུའི་དམིགས་པ་ནི། གཟུགས་ལ་སོགས་པ་རང་གི་ངོ་བོ་ཉིད་མེད་པ་ཉིད་དོ། །གཟུགས་
ནི་གཟུགས་ཀྱི་རང་བཞིན་དང་བྲལ་བའོ། །ཞེས་སོ། །རྣམ་པ་ནི། དེ་མེད་པ་དེ་ཉིད་གཟུགས་
སོགས་ཀྱི་ངོ་བོ་ཉིད་དུ་ཞེན་པའོ། །གཟུགས་ཀྱི་རང་བཞིན་ནི་དངོས་པོ་མེད་པའོ་ཞེས་སོ།
བཟོད་པ་འབྲིང་གི་དམིགས་པ་ནི། གཟུགས་སོགས་དེ་དག་སྐྱེ་བ་འཁོར་བའི་རང་བཞིན་དུ་
མེད་ཅིང་སྐྱེ་མེད་ངེས་པར་འབྱུང་བ་མྱང་འདས་ཀྱི་རང་བཞིན་དུའང་མེད་པའོ། གཟུགས་ནི་
གཟུགས་ཀྱི་རང་བཞིན་གྱིས་སྟོང་སྟེ་དེ་ལ་སྐྱེ་བའམ་ངེས་པར་འབྱུང་བ་ཡང་མི་དམིགས་སོ།
།ཞེས་སོ། །རྣམ་པ་ནི་ཆོས་ཉིད་དག་པ་ཁོང་དུ་ཆུབ་པའི་མཐུས་སྒོ་གསུམ་གྱི་དྲི་མ་དག་པ་རྒྱུའི་
སྒོ་ནས་དང་། ལུས་ཡོངས་སུ་དག་པ་དང་ཞེས་སོ། །བཟོད་པ་ཆེན་པོའི་དམིགས་པ་ནི། དེ་
བཞིན་ཉིད་དེ་དག་ལ་སྤྲོས་པའི་མཚན་མ་མེད་པར་སྣང་བའོ། གཟུགས་ལ་སྤྱོད་ན་མཚན་མ་
ལ་སྤྱོད་དོ། །ཞེས་སོ། རྣམ་པ་ནི། གཟུགས་སོགས་དེ་ཡི་མཚན་མར་མི་བསྟེན་པས་ཡིད་ལ་
བྱེད་པ་ལ་མོས་པ་མིན་ཅིང་གཟུང་འཛིན་གྱི་འདུ་ཤེས་མེད་པའི་ཚུལ་ཅན་ཡིན་ནོ། །གཟུགས་



ལ་གནས་པ་མེད་ཅེས་སོ། །དེ་ལྟར་ཆུང་འབྲིང་ཆེན་པོ་གསུམ་ལ་ནི།དེ་ཐོབ་ནས་རང་དབང་
མེད་པར་ངན་སོང་དུ་མི་སྐྱེ་ཞིང་སྐྱེ་བ་མེད་པའི་དོན་ལ་བཟོད་པས་བཟོད་པ་ཞེས་བྱའོ། །བཞི་
པ་ལ། ཆོས་མཆོག་ཆུང་ངུའི་དམིགས་པ་ནི། གཟུགས་སོགས་ཀྱི་ངོ་བོ་རྟོགས་པའི་སྐྱེ་བ་མེད་
པ་དང༌། དཔའ་བར་འགྲོ་བ་ལ་སོགས་པའི་ཏིང་ངེ་འཛིན་ནོ། །བྱང་སེམས་རྣམས་ཀྱི་ཏིང་ངེ་
འཛིན་ནི་ཆོས་ཐམས་ཅད་སྐྱེ་བ་མེད་པ་ཞེས་བྱ་སྟེ་ཞེས་སོ། །རྣམ་པ་ནི། ཏིང་ངེ་འཛིན་དེའི་
བྱེད་པའི་མཐུས་མྱུར་དུ་མངོན་པར་རྫོགས་པར་འཚང་རྒྱ་བ་ཉིད་དེ་འབྲས་བུ་སྒོ་ནས་སོ།
།ཏིང་ངེ་འཛིན་དེས་རྣམས་པར་སྤྱོད་པའི་བྱང་སེམས་ཆེན་པོ་ནི་མྱུར་དུ་བླ་ན་མེད་པའི་བྱང་
ཆུབ་ཏུ་འཚང་རྒྱའོ། ཞེས་སོ། །ཆོས་མཆོག་འབྲིང་གི་དམིགས་པ་ནི། སངས་རྒྱས་རྣམས་ཀྱིས་
ལུང་སྟོན་པ་དང་རྗེས་སུ་མཐུན་པའི་ཏིང་ངེ་འཛིན་ནོ། །བྱང་སེམས་ཆེན་པོ་གང་ཏིང་ངེ་འཛིན་
དེ་དག་གིས་གནས་པ་དེ་ནི་སྔོན་གྱི་དེ་བཞིན་གཤེགས་པ་རྣམས་ཀྱིས་ཀྱང་རྫོགས་པའི་བྱང་
ཆུབ་ཏུ་ལུང་བསྟན་ནོ། རྣམ་པ་ནི། ཆོས་ཉིད་རྟོགས་པའི་ཏིང་ངེ་འཛིན་ལ་མཉམ་པར་འཇོག་
པ་ན་རློམ་པ་ཟད་པའོ། །བདག་ནི་མཉམ་པར་འཇོག་གོ། བདག་གིས་མཉམ་པར་བཞག་
པར་བྱའོ། །བདག་ནི་མཉམ་པར་བཞག་པར་འགྱུར་རོ་ཞེས་རློམ་སེམས་སུ་གྱུར་བ་མེད་དོ་
ཞེས་སོ། །ཆོས་མཆོག་ཆེན་པོའི་དམིགས་པ་ནི། ཡུལ་ཤེར་ཕྱིན་དང་ཐབས་མཉམ་བཞག་དང་
དེ་སྐབས་ཀྱི་གང་ཟག་བྱང་སེམས་གསུམ་པོ་ཕན་ཚུན་མ་མཐོང་བར་ངོ་བོ་གཅིག་པའོ། །ཡུམ་
ཉིད་ཀྱང་ཏིང་ངེ་འཛིན་ནོ་ཏིང་ངེ་འཛིན་ཀྱང་ཆུབ་སེམས་དཔའོ་བྱང་ཆུབ་སེམས་དཔའ་ཉིད་
ཀྱང་ཏིང་ངེ་འཛིན་ཏོ། ཞེས་སོ། །རྣམ་པ་ནི། ཏིང་ངེ་འཛིན་རྣམ་པར་མི་རྟོག་པའོ། །ཆོས་
ཐམས་ཅད་མེད་པའི་ཕྱིར་རྟོག་མེད་དེ་དེ་ལྟར་ན་ཏིང་ངེ་འཛིན་དེ་ལ་རྟོག་པ་མེད་པ་ཡིན་ནོ།
།ཞེས་སོ། དེ་ལྟར་ཆུང་འབྲིང་ཆེ་གསུམ་པ་ནི། རང་གི་མཇུག་ཐོགས་སུ་ཟག་མེད་ཀྱི་ལམ་
འདྲེན་པར་ནུས་པའི་ཕྱིར་འཇིག་རྟེན་པའི་ཆོས་རྣམས་ཀྱི་མཆོག་ཏུ་གྱུར་པས་ཆོས་མཆོག་ཅེས་



བྱའོ། རིམ་པ་དེ་ལྟར་བདེན་པ་བཞི་ལ་དམིགས་པ་རྣམས་གོང་འཕེལ་དུ་གྱུར་པའི་ངེས་འབྱེད་
ཆ་མཐུན་བཞི་པོ་ནི་རེ་རེ་ལ་དང་པོ་དང་བར་དང་མཐའ་མར་སྐྱེས་པའི་ཚུལ་གྱི་ཆུང་ངུ་དང་
འབྲིང་དང་ཆེན་པོ་ནི་གསུམ་གསུམ་དུ་ཡོད་དོ། །གཉིས་པ་ལྡན་ཆོས་རྟོག་པ་བཤད་པ་ལ་སྤྱི་
གཞུང་གཉིས། དང་པོ་ལ་སྤྱིར་རྟོག་པའི་ངོས་འཛིན། ཁྱད་པར་གཞུང་འདིར་གསུངས་པ་སོ་
སོའི་དོན་ནོ། །དང་པོ་ནི། མྱང་འདས་ཀྱི་རིགས་ཀུན་གཞིའི་ཡེ་ཤེས་ལ་སྒྲིབ་བྱེད་དེ། ངོ་བོ་
གཟུང་འཛིན་གཉིས་སྣ་ཅན་གྱི་ཤེས་པའོ། །དེ་ལ་ཀུན་གཞིའི་རྣམ་ཤེས། མ་དག་གཞན་
དབང་། ཉོན་མོངས་ཅན་མ་ཡིན་པའི་མ་རིགས་པ། སེམས་ཅན། ཡང་དག་མིན་རྟོག་སོགས་
ཀྱི་མིང་དང་ལྡན་ནོ། །གཉིད་ལས་རྨི་ལམ་འབྱུང་བ་བཞིན། དེ་ལས་གཟུང་འཛིན་རགས་པ་
འགའ་ཞིག་ལ་ཉོན་ཡིད་ཀྱིས་བདག་ཏུ་བཟུང་བས་ཆོགས་སོགས་ཉོན་མོངས་དང་དེས་ལས་
སྣ་ཚོགས་བསགས་པས་སྡུག་བསྔལ་མྱོང༌། ཕྲ་བ་འགའ་ཞིག་ལ་རྫ་ས་གཞན་རྗེས་གཅིག་
སོགས་སུ་ཞེན་པའི་སྒྲ་དོན་འདྲེས་པར་འཛིན་པ་ལས་འཁོར་གསུམ་དུ་རྟོག་པ་འབྱུང་ཞིང་ཞི་
བར་ལྟུང་ངོ༌། །དེ་ལྟར་དྲི་མ་གློ་བུར་བ་སྤྲིན་ལྟ་བུ་དེ་རྣམས་ཀྱི་དེ་བཞིན་ཉིད་ནམ་མཁའ་ལྟ་བུ་
ལ་སྒྲིབ་པོ། གཉིས་པ་ལ་གཟུང་འཛིན་གྱི་དོན། ཞེན་ཡུལ་གྱི་སྒོ་ནས་ཕྱེ་བའོ། །དང་པོ་ནི།
འདིར་གསུངས་པ་རྣམས་ནི་སྒྲ་དོན་འཛིན་པའི་རྟོགས་པ་གཙོ་ཆེ་སྟེ། བདག་གི་གདགས་གཞི་
མེད་བཞིན་སྣང་བ་ལ་ཞེན་པའི་བདེན་འཛིན་གྱི་སྒོ་ནས་བཞག་པའི་ཕྱིར། དེས་ན་འདིར་
བདག་ལ་འཛིན་རྟོག་བདག་གི་བ་ལ་གཟུང་རྟོག་ཏུ་བཞག་སྟེ། བེམ་རིག་གི་གཟུང་འཛིན་
ཡིན་ནོ། གཉིས་པ་ནི། སྦྱོར་ལམ་གྱི་སྐབས་འདིར་སྤང་བྱ་ནི། རྣམ་བྱང་དང་ཀུན་ཉོན་ལ་བླང་
དོར་དང་གང་ཟག་ཏུ་ལྟ་བའི་གཞི་ཕུང་སོགས་རྫས་བཏགས་སུ་ཞེན་པ། མཐོང་ལམ་གྱི་སྤང་
བྱ་ནི། བྱང་ལམ་དང་དམན་ལམ་ལ་བླང་དོར་དང་ཆོས་སུ་བལྟ་བའི་གཞི་རྣམ་ཤེས་རྫས་
བཏགས་སུ་ཞེན་པ། སྒོམ་སྤངས་ནི། ཆོས་ཀྱི་གདགས་གཞི་བཏགས་པ་ཙམ་དུ་ཞེན་པ་ཁོ་ན་
54



སྟེ། དེ་དག་སོ་སོར་འཛིན་པའི་བློ་སྤོང་ཞིང༌། སྦྱོར་ལམ་གྱིས་ནི་མོས་པ་ཡིད་བྱེད་ཙམ་གྱིས་
སློང་ལ་དེ་ཁོ་ན་ཡིད་བྱེད་ཀྱིས་ས་བོན་དྲུངས་འབྱིན་པ་ནི་མཐོང་ལམ་ནས་སོ། །གཉིས་པ་
གཞུང་གི་དོན་ལ། གཟུང་རྟོག་བཤད་པ། འཛིན་རྟོག་བཤད་པའོ། །དང་པོ་ལ་མདོར་བསྟན་
པ། རྒྱས་པར་བཤད་པའོ། །དང་པོ་ནི། གཟུང་བའི་གཞི་ཀུན་ནས་ཉོན་མོངས་རྣམ་པར་མ་
དག་པ་དང༌། དེའི་གཉེན་པོ་རྣམ་པར་བྱང་བའི་དབྱེ་བ་ཡིས་དེ་དག་ལ་དམིགས་ནས་ཡིད་ལ་
བྱེད་པའི་གཟུང་བར་རྟོག་པ་ཡང་རྣམ་པ་གཉིས། དེའི་དང་པོ་ལ་རྨོངས་པ་སྟེ་མ་རིག་པ་
སོགས་ལ་དམིགས་པ་དང༌། ཕྱི་མ་ལ་རྣམ་པར་བྱང་བའི་ཕུང་པོ་ལ་སོགས་ལ་དམིགས་པའི་
བྱེ་བྲག་གིས་གཟུང་རྟོག་གཉིས་པོ་དེ་ནི་སོ་སོར་རྣམ་པ་དགུ་དགུ་ཡོད་དོ། །གཉིས་པ་ལ་
གཉིས་ལས། དང་པོ་ནི། ཀུན་ཉོན་མོངས་པའི་རྟེན་ཅན་ནམ་ཡུལ་ཅན་གྱི་རྣམ་རྟོག་དགུ་ཡོད་
དེ། ཡུལ་དགུ་ལ་དམིགས་ནས་འདི་དག་ཀུན་ནས་ཉོན་མོངས་ཡིན་པས་དོར་བར་བྱའོ་སྙམ་
དུ་ཞེན་པས་སོ། ཡུལ་དགུ་ནི། ལས་རྒྱུ་འབྲས་དང་དེ་ཁོ་ན་ཉིད་ལ་རྨོངས་པའི་མ་རིག་པ་སྟེ།
མདོ་ནི། ཆོས་འདི་དག་ནི་བྱིས་པ་སོ་སོའི་སྐྱེ་བོས་ཇི་ལྟར་མངོན་པར་ཆགས་པར་བྱ་པ་དེ་ལྟ་
བུའི་རྣམ་པར་ཡོད་པ་མ་ཡིན་ནོ། །ཞེས་སོ། །དེས་ཀུན་ནས་སླངས་པའི་ལས་ཀྱིས་བསྐྱེད་
པའི་གཟུགས་ཕུངས་སོགས་ཏེ། གཟུགས་ནང་སྟོང་པ་ཉིད་ཀྱི་ཕྱིར་ཡོད་པ་མ་ཡིན་ནོ། །ཞེས་
སོ། །དེ་དག་ལ་བདག་དང་བདག་གི་བར་ཞེན་པ་སྟེ། མེད་པའི་ཆོས་ལ་དེ་དག་བཏགས་ནས་
མིང་དང་གཟུགས་ལ་མངོན་པར་ཞེན། ཞེས་སོ། །དེ་ཡང་རྟག་ཆད་གང་རུང་ཏུ་ལྟ་བ་སྟེ། མེད་
པའི་མཐའ་གཉིས་དག་ཏུ་རྟོག་པར་བྱེད་དོ། །ཞེས་སོ། །དེའི་མཐུས་ཀུན་ཉོན་དང་རྣམ་བྱང་
གི་སྐྱོན་ཡོན་མི་ཤེས་པ་སྟེ། གཟུགས་ཀུན་ནས་ཉོན་མོངས་པའོ་ཞེས་མི་ཤེས་མི་མཐོང་ངོ་།
།ཞེས་སོ། དེ་མ་ཤེས་པས་འཕགས་པའི་ལམ་ལ་མི་གནས་པ་སྟེ་སྦྱིན་པའི་ཕ་རོལ་ཏུ་ཕྱིན་པ་
ལ་གནས་པ་མ་ཡིན་ནོ། ཞེས་སོ། །དེ་ལྟར་ལམ་གོལ་བས་ཆོས་རྣམས་ཕྱིན་ཅི་ལོག་ཏུ་



དམིགས་པ་སྟེ། རྣམ་མཁྱེན་ཉིད་དུ་མི་དམིགས་པའི་ཚུལ་གྱིས་འབྱུང་བ་ཡིན་ནོ། །ཞེས་སོ།
།བདག་གི་ཆ་ལ་ཆགས་པ་དང་གཞན་གྱི་ཆ་ལ་སྡང་བ་སྟེ་ཤིན་ཏུ་རྣམ་པར་དག་པའི་ཕྱིར་
བདག་མི་དམིགས་ཞེས་སོ། །རྣམ་པར་དག་པ་མྱ་ངན་ལས་འདས་པའི་ཆོས་བསྐྱེད་པའི་རྒྱུ་
དང་ལ་སོགས་པས་ཟག་བཅས་ཀྱི་དགེ་བའི་ལས་ཏེ། རྣམ་པར་དག་པ་ནི་སྐྱེ་བ་མེད་པ་མ་
བྱུང་བ་མངོན་པར་འདུ་བྱེད་པ་མེད་པའོ། །ཞེས་སོ། །དེ་ལྟར་ཕྱེ་བའི་དང་པོ་ནི་མ་རིགས་པ།
གསུམ་པ་ནི་འཇིག་ལྟ། བཞི་པ་ནི་མཐར་ལྟ་ཡིན་པས་ཉོན་མོངས་པའི་ཀུན་བྱུང་གཉིས་པ་ནི་
སྐྱེ་བའི་ཀུན་འབྱུང་ཡིན་པས་ཉོན་མོངས་ཀྱི་ངོ་བོ། ལྷག་མ་ནི་ཀུན་ནས་ཉོན་མོངས་ཀྱི་ཉེས་
དམིགས་དང་ངོ་བོ་ཅི་རིགས་པའོ། །གཉིས་པ་ནི། རྣམ་པར་བྱང་བ་ཡུལ་ཅན་གྱི་གཟུང་རྟོག་
དགུ་ཡོད་དེ། ཡུལ་དགུ་ལ་དམིགས་ནས་བདི་དག་རྣམ་བྱང་ཡིན་པས་བླང་བྱའོ་སྙམ་དུ་ཞེན་
པས་སོ། །ཡུལ་དགུ་ནི། རྣམ་བྱང་དུ་གྱུར་པའི་ཕུང་པོ་སྟེ། མདོ་ནི། ཐབས་མི་མཁས་པས་
གཟུགས་ལ་རྟོག་ཅིང་མངོན་པར་ཞེན་པ་ཡིན། ཞེས་སོ། །རྣམ་བྱང་གི་སྐྱེ་སྒོ་སྐྱེ་མཆེད་སྟེ།
མིག་ལ་རྟོག་ཅེས་སོགས་སོ། །རྣམ་བྱང་གི་རྒྱུ་རིགས་ཏེ། མིག་གང་གཟུགས་དང་མིག་གི་རྣམ་
པར་ཤེས་པའི་ཁམས་སུ་རྟོག་ཅེས་སོ། །རྣམ་བྱང་གི་རྟེནའབྲེལ་སྐྱེ་བ་ལུགས་འབྱུང་སྟེ། མ་
རིག་པ་རྟོག་ཅིང་ཞེས་སོ། །སྤྲོས་པ་དང་བྲལ་བའི་སྟོང་ཉིད་སྟེ། ནང་སྟོང་པ་ཉིད་ནས་དངོས་
པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་ལ་རྟོག་ཅེས་སོ། །སྟོང་ཉིད་མེད་ཙམ་དོན་གཉིས་
ཕུན་ཚོགས་ཀྱི་རྒྱུར་མི་རུང་བས་དེའི་རྒྱུ་ཕར་ཕྱིན་དྲུག་སྟེ། ཕྱིན་དྲུག་ལ་རྟོག་ཅེས་སོ། །ཤེས་
བཟོད་བཅུ་དྲུག་གི་བདག་ཉིད་མཐོང་ལམ་སྟེ། བྱང་ཆུབ་ཕྱོགས་ཀྱི་ཆོས་སུ་སུམ་ཅུ་རྩ་བདུན་
ལ་རྟོག་ཅེས་སོ། །བསམ་གཟུགས་ཀྱི་ངོ་བོ་སྒོམ་ལམ་སྟེ། གཟུགས་མེད་པའི་སྙོམས་པར་
འཇུག་པ་ལ་རྟོག་ཅེས་སོ། །བསླབ་པ་ཡོངས་སུ་རྫོགས་པས་མི་སློབ་པའི་ལམ་སྟེ། རྣམ་
མཁྱེན་ཉིད་ཀྱི་བར་ལ་རྟོག་ཅེས་སོ། །དེ་དག་ནི་རྣམ་བྱང་གི་དངོས་པོ་དང་རྐྱེན་དང་རྒྱུ་དང་
56



རྟེན་འབྲེལ་དང་། དམིགས་པ་དང་སྤྱོད་པ་དང་དབྱེ་བ་སྟེ། དང་པོ་དྲུག་དང་མཐའ་མ་གསུམ་
རིམ་བཞིན་ནོ། །གཉིས་པ་འཛིན་རྟོག་ལ། མདོར་བསྟན་པ། རྒྱས་པར་བཤད་པའོ། །དང་པོ་
ནི། འཛིན་ཡུལ་གང་ཟག་གི་གདགས་གཞི་ལ་རྫས་སུ་གྲུབ་པ་དང་། བཏགས་ཡོད་དུ་འཛིན་
པའི་གཉིས་ཡོད་པས། དེ་ལ་བརྟེན་ནས་ཡིད་ལ་བྱེད་པ་ཅན་གྱི་འཛིན་པའི་རྟོག་པའང་རྣམ་
པ་གཉིས་སུ་འདོད། དེའི་དང་པོ་ལ་རང་དབང་ཅན་གྱི་བདག་ཏུ་འཛིན་པ་སེམས་ཀྱི་ངོ་བོ་ཅན་
དང༌། ཕྱི་མ་ལ་ཕུང་པོ་ལ་སོགས་པའི་རྟེན་ཅན་གྱི་དབྱེ་བ་ལས་གཟུང་རྟོག་དེ་བཞིན་དུ་འདིར་
ཡང་དགུ་དགུ་ཡོད་དོ། །གཉིས་པ་ལ་གཉིས་ལས། དང་པོ་ནི། གང་ཟག་གི་གདགས་གཞིའི་
ཆོས་རྫས་སུ་ཡོད་པའི་ཡུལ་ཅན་གྱི་རྟོག་པ་དགུ་ཡོད་དེ། ཆོས་ཙམ་དུ་གྱུར་པའི་རྫས་ལ་
དམིགས་ནས་ཞེན་པའི་ཡུལ་དགུ་ཡོད་པས་སོ། །དགུ་ནི་བདག་དེ་ཡུལ་འཛིན་པ་པོ་གཞན་ལ་
མ་ལྟོས་པར་རང་དབང་ཅན་དུ་འཛིན་པ་སྟེ། མདོ་ནི། བདག་ཉེ་བར་མི་དམིགས་ཞེས་པ་ནས་
མཐོང་བ་པོ་མི་དམིགས་ཞེས་སོ། །དེ་ཟླ་བོ་མེད་པར་གཅིག་པོར་འཛིན་པ་སྟེ་གཟུགས་གིས་
ཉེ་བར་མི་དམིགས་ཞེས་སོ། །དེ་རྣམ་ཤེས་ཀྱི་རྒྱུར་འཛིན་པ་སྟེ། མིག་མི་དམིགས་སོ་ཞེས་སོ།
།དེ་ལྟ་བ་པོ་དང་ཤེས་པ་པོར་འཛིན་པ་སྟེ། མིག་དང་གཟུགས་དང་མིག་གི་རྣམ་པར་ཤེས་པ་
མི་དམིགས། ཞེས་སོ། དེ་ཀུན་ནས་ཉོན་མོངས་པའི་རྟེན་དུ་འཛིན་པ་སྟེ། རྟེན་ཅིང་འབྲེལ་
པར་འབྱུང་བ་མི་དམིགས་ཞེས་སོ། །དེ་འོག་ས་ལ་འདོད་ཆགས་དང་བྲལ་བྱེད་འཇིག་རྟེན་
པའི་ལམ་གྱི་རྟེན་དུ་འཛིན་པ་སྟེ། བསམ་གཏན་དང་པོ་མི་དམིགས་ཞེས་སོ། །དེ་མཐོང་བའི་
ལམ་གྱི་རྟེན་དུ་འཛིན་པ་སྟེ། འཕགས་པའི་བདེན་པ་རྣམས་མི་དམིགས་ཞེས་སོ། །དེ་ཟག་
མེད་སྒོམ་ལམ་གྱི་རྟེན་དུ་འཛིན་པ་སྟེ། རྣམ་པར་ཐར་པ་བརྒྱད་དང་མཐར་གྱི་གནས་སྙོམས་
པར་འཇུག་པ་དགུ་མི་དམིགས་ཞེས་སོ། དེ་རང་གཞན་གྱི་དོན་བྱས་ཟིན་པ་མི་སློབ་ལམ་གྱི་
རྟེན་དུ་འཛིན་པ་སྟེ། སྟོབས་བཅུ་མི་དམིགས་ཞེས་སོ། །དེ་ལྟར་ཕྱེ་བའི་དང་པོ་བཞི་ཕུང་
དུན་



ཁམས་སྐྱེ་འཆེད་ལ་འཁྲུལ་ནས་བདག་གི་མཚན་ཉིད་དུ་རྟོག་པ་ཡིན། ལྷག་མ་ནི་བདག་དང་
འབྲེལ་བར་རྟོག་པ་ཡིན་ནོ། །གཉིས་པ་ནི། སྐྱེས་བུའི་གདགས་གཞི་བཏགས་པ་ཡོད་པའི་
ཡུལ་ཅན་གྱི་རྟོག་པ་དགུ་ཡོད་དེ། ཡུལ་དགུ་ལ་དམིགས་ནས་བཏགས་པ་ཙམ་དུ་ཞེན་པས་
སོ། །ཡུལ་དགུ་ནི། གཟུགས་སོགས་ཀྱི་ཕུང་པོ་བཏགས་པ་ཙམ་དུ་འཛིན་པ་སྟེ། མདོ་ནི།
རབ་འབྱོར་གཟུགས་ཀྱང་གཞན་ལ་སྒྱུ་མའང་གཞན་ཞིག་ཡིན་སྙམ་མམ་ཞེས་སོ། །བཏགས་
པ་ཙམ་དུ་འཛིན་ཞེས་པ་ཕྱི་མ་རྣམས་ལའང་སྦྱར་རོ། །མིག་སོགས་སྐྱེ་མཆེད་དེ་མིག་ཀྱང་
གཞན་ཞེས་སོ། །ཁམས་བཅོ་བརྒྱད་དེ། མིག་དང་གཟུགས་དང་མིག་གི་རྣམ་ཤེས་ཀྱང་
གཞན་ཞེས་སོ། །མ་རིག་པ་སོགས་རྟེན་འབྲེལ་བཅུ་གཉིས་ཏེ། སྒྱུ་མའང་གཞན་ལ་རྟེན་ཅིང་
འབྲེལ་པར་འབྱུང་བའང་གཞན་ཞེས་སོ། །དད་སོགས་རྣམ་པར་བྱང་བའི་ཆོས་སུམ་དུ་རྩ་
བདུན་ཏེ། བྱང་ཆུབ་ཕྱོགས་ཀྱི་ཆོས་རྣམས་ཀྱང་གཞན་ཞེས་སོ། །མཐོང་ལམ་སྟེ། སྟོང་པ་ཉིད་
དང་མཚན་མ་མེད་པ་དང་སྨོན་ལམ་མེད་པ་ཡང་གཞན་ཞེས་སོ། །སྒོམ་པའི་ལམ་སྟེ། བསམ་
གཏན་ནམ་གཟུགས་མེད་པའི་སྙོམས་པར་འཇུག་པའང་གཞན་ཞེས་སོ། །ཐེག་དམན་ལས་
ཕུལ་དུ་བྱུང་བའི་སྟོང་ཉིད་རྟོགས་པའི་ཁྱད་པར་གྱི་ལམ་སྟེ། སྒྱུ་མའང་གཞན་ལ་སྟོང་པ་ཉིད་
ཐམས་ཅད་ཀྱང་གཞན་ཞེས་སོ། །མི་སློབ་པའི་ལམ་སྟེ། བྱང་ཆུབ་ཀྱང་གཞན་ཞེས་སོ། །དེ་
ལྟར་ཕྱེ་བའི་དང་པོ་བཞི་ལས་ཀྱི་སྒྱུ་མ་དང༌། ལྷག་མ་རྣམས་ཡེ་ཤེས་ཀྱི་སྒྱུ་མས་བསྐྱེད་པའི་
བཏགས་པ་ཙམ་མོ། །གསུམ་པ་བདག་རྐྱེན་ཡོངས་འཛིན་བཤད་པ་ནི། དམིས་རྣམས་རྒྱུ་
གསུམ་ལྡན་ཆོས་རྟོག་པས་ཁྱད་པར་དུ་བྱས་པའི་སྦྱོར་ལམ་སྐྱེ་བ་ཡང་ཡོངས་སུ་འཛིན་པ་ལ་
རག་ལས་པས། ཁྱད་པར་གསུམ་ལྡན་གྱི་ཡོངས་འཛིན་དགེ་བཤེས་ཉིད་བཤད་ཅིང་། གསུམ་
ལས་ཐབས་མཁས་པའི་ཁྱད་པར་ནི། རང་ཉིད་རྣམ་མཁྱེན་ཡིད་བྱེད་དང་མ་བྲལ་བས།
གདུལ་བྱ་གཞན་དག་ཟབ་མོ་སྟོང་པ་ཉིད་ཀྱི་དོན་ལ་སེམས་མི་འགོང་བ་ཉིད་དང་། ལ་སོགས་
5s



པས་མི་སྐྲག་པ་དང་ཀུན་ཏུ་མི་སྐྲག་པར་བྱེད་པའི་ཐབས་ལ་མཁས་པའོ། །མདོ་ནི། བྱང་
སེམས་དེ་ལྟར་ཡུམ་ལ་སྤྱོད་པ་ནི། སྔངས་པར་མི་འགྱུར་སྐྲག་པར་མི་འགྱུར་ཀུན་ཏུ་སྐྲག་པ་
དང་ལྡན་པར་མི་འགྱུར་རོ། །ཞེས་སོ། །ཆོས་སྟོན་པའི་ཁྱད་པར་ནི། གདུལ་བྱའི་བསམ་པ་ཇི་
ལྟ་བ་བཞིན་དུ་ཆོས་ཐམས་ཅད་བདག་ཏུ་གྲུབ་པའི་ངོ་བོ་ཉིད་མེད་པ་དང་སོགས་པས་ཕ་རོལ་
ཏུ་ཕྱིན་པ་དྲུག་དང་ སེམས་བསྐྱེད་བསྔོ་བ་སོགས་སྟོན་པར་བྱེད་པའོ། །བྱང་ཆུབ་སེམས་
དཔའི་དགེ་བའི་བཤེས་གཉེན་ནི། གང་དེ་ལ་གཟུགས་མི་རྟག་ཅེས་བྱ་བར་དེ་མི་དམིགས་
པའི་ཚུལ་གྱི་སྟོན་ཅིང་། དགེ་བའི་རྩ་བ་དེ་དག་ཐམས་ཅད་ཀྱང་རྣམ་མཁྱེན་ཉིད་མ་གཏོགས་
པར། ཉན་ཐོས་ཀྱི་ས་འམ་རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་གོ། ཞེས་སོ།
འགལ་རྐྱེན་སྤངས་པའི་ཁྱད་པར་ནི། སྔ་མ་དེའི་མི་མཐུན་ཕྱོགས་ཉན་རང་གི་ཡིད་བྱེད་དང་
ལྡན་པས་སྟོང་ཉིད་ཀྱི་དོན་ལ་སྔངས་པ་དང་། སྐྲག་པ་དང་། ཀུན་ཏུ་སྐྲག་པ་རྣམས་དང་། ཕྱི་
མ་དེའི་མི་མཐུན་ཕྱོགས་ཐེག་ཆེན་གྱི་གཞུང་ལམ་འབྲས་བུ་སྤོང་དུ་འཇུག་པའི་སྡིག་གྲོགས་ཀྱི་
མཚན་ཉིད་བོར་བའོ། །བྱང་ཆེན་གྱི་སྡིག་པའི་གྲོགས་པོ་ནི་ཤེར་ཕྱིན་དང་བྲལ་བར་བྱེད་པ་
དང༌། ཞེས་སོ། །དེ་ལྟ་བུའི་ཡོན་ཏན་ཅན་གྱི་དགེ་བཤེས་བྱང་སེམས་དེ་ནི། རྣམ་པ་ཀུན་ཏུ་
ཐེག་པ་ཆེན་པོའི་ལམ་ཞུགས་རྣམས་ཀྱི་ཡོངས་འཛིན་ཡིན་ནོ། །གསུམ་པ་སྒྲུབ་པ་རང་གི་ངོ་
བོ་བཤད་པ་ལ། སྒྲུབ་པ་འབྱུང་བའི་རྟེན་རིགས། སྒྲུབ་པའི་ཡུལ་དམིགས་པ། སྒྲུབ་པའི་ཆེད་
དུ་བྱ་བ། སྒྲུབ་པ་རང་གི་ངོ་བོ། དང་པོ་ལ་སྤྱི་གཞུང་གཉིས་ལས། དང་པོ་ལ། རིགས་ཀྱི་ངོ་
བོ། དབྱེ་བའོ། །དང་པོ་ལ། ཐེག་དམན་གྱི་ལུགས་ལ། རིགས་ཀྱི་ངོ་བོ་ནི་སེམས་བྱུང་མ་
ཆགས་པ། དེ་ལ་དབྱེ་ན། ཆོས་གོས་བསོད་སྙོམས་དང་། གནས་མལ་ངན་ངོན་ཙམ་གྱིས་
ཆོག་ཤེས་པའི་འཕགས་རིགས་དང༌། སྤོང་བ་དང་སྒོམ་པ་ལ་དགའ་བ་འཕགས་པའི་རིགས་
བཞི། དེའི་དང་པོ་གསུམ་གྱིས་ཚུལ་དང༌། མཐའ་མས་ལས་བསྟན་ནོ་ཞེས་འཆད་ལ། དེ་ནི་
5



རིགས་ཡོད་པའི་རྟགས་ཙམ་བསྟན་གྱི་དེའི་རང་མཚན་དངོས་མ་བསྟན་ནོ། །ཐེག་ཆེན་གྱི་
ལུགས་ལ། གང་འབྲས་བུ་འབྱུང་རུང་གི་ཉེར་ལེན་གྱི་རྒྱུ་ནི་རིགས་ཡིན་ལ། དེ་ཡང་མྱང་
འདས་ཀྱི་རྒྱུ་ནི་ཀུན་གཞིའི་ཡེ་ཤེས་དང་། འཁོར་བའི་རྒྱུ་ནི་ཀུན་གཞིའི་རྣམ་ཤེས་ལ་བརྟེན་པ་
སྟེ། ཐོག་མ་མེད་པའི་དུས་ཀྱི་དབྱིངས། ཆོས་རྣམས་ཀུན་གྱི་གནས་ཡིན་ཏེ། ཞེས་པ་ལྟར་རོ།
།ཡེ་ཤེས་དེ་ནི་དེ་བཞིན་ཉིད། བདེ་གཤེགས་སྙིང་པོ། འགྱུར་མེད་ཡོངས་གྲུབ། དོན་དམ་
བདེན་པ། ཆོས་དབྱིངས་འདུས་མ་བྱས། ཤེས་རབ་ཀྱི་ཕ་རོལ་ཏུ་ཕྱིན་པ། ཆོས་ཀྱི་སྐུ། སེམས་
ཀྱི་ཆོས་ཉིད། སྐྱེ་མཆེད་དྲུག་གི་ཁྱད་པར། ཟག་པ་མེད་པའི་ས་བོན་སོགས་མིང་གི་རྣམ་
གྲངས་དུ་མ་དང་ལྡན་པ་གསལ་སྟོང་ཟུང་འཇུག་འགྱུར་མེད་རྟག་པའི་དམ་པ་སྟེ། འདི་སྐབས་
སྒྲུབ་པའི་རྟེན་དུ་གྱུར་པའི་རང་བཞིན་གནས་རིགས་ཀྱང་འདི་ཁོ་ནའོ། དེ་ལྟར་ཉི་སྣང་དུ།
རྟག་ཅིང་ཆོས་ཀྱི་དེ་ཁོ་ན་ཉིད་ཡིན་པ་ལ་སོགས་པས་རིགས་དེ་ནི་རྟག་པ་ཡིན་ནོ། ཞེས་སོ།
ཀུན་གཞི་འདི་ཀླུ་སྒྲུབ་ཡབ་སྲས་ཀྱིས་དབུ་མའི་གཞུང་ལས་བཀག་པ་མ་ཡིན་ནམ་ཞེ་ན། དེ་
དག་ལས་ནི་ཀུན་གཞི་ལ་བདེན་འཛིན་འགོག་གི་དེའི་རང་བཞིན་མི་འགོག་སྟེ། ཡེ་ཤེས་ཀྱི་ཆ་
ནི་སྟོང་ཉིད་ལ་འཆད་ཅིང་། རྣམ་ཤེས་ཀྱི་ཆ་ནི། དེ་བཞིན་ཀུན་གཞིའི་རྣམ་ཤེས་ནི། བརྫུན་
ཡང་བདེན་པ་ལྟ་བུར་ནི། །ཞེས་སེམས་འགྲེལ་ལས་གསུངས་པས་སོ། །དེ་ནི་རང་ངོ་ནས་
དག་པ་གཉིས་ལྡན་ཡིན་ཏེ། ཆོས་དབྱིངས་བསྟོད་པར། དུས་རྣམས་ཀུན་ཏུ་ཉོན་མོངས་མེད།
ཐོག་མ་བར་མཐའ་དྲི་མ་བྲལ། ཞེས་སོ། །དེས་ན་སྙིང་པོ་མཚན་ཉིད་པ་དེ་སེམས་ཅན་ལ་
ཡོད་ཅེས་སྨྲ་བ་ནི་དོན་དམ་དུ་མི་རུང་སྟེ། སེམས་ཅན་ནི་ཀུན་གཞིའི་རྣམ་ཤེས་འཁྲུལ་པའི་ཆ་
གཟོད་ནས་གྲུབ་མ་མྱོང་བ་ལ་བཞག་དགོས་པའི་ཕྱིར་རོ། འོ་ན་ཅི་སེམས་ཅན་རྣམས་སངས་
རྒྱས་ཡིན་ནམ་ཞེ་ན། དེ་ཡང་མ་ཡིན་ཏེ། གློ་བུར་འཇིག་ངེས་ཏེ་རྟག་པ་ཡིན་པ་མི་སྲིད་པའི་
ཕྱིར་རོ། །འོན་ཀྱང་ཐ་སྙད་ཀྱི་ངོར། སྙིང་པོ་དེ་ཡི་ཕྱོགས་གཅིག་རང་བཞིན་རྣམ་དག་གི་ཆ་



སེམས་ཅན་ལ་སེམས་ཅན་གྱི་རྒྱུད་ཀྱིས་མ་བསྡུས། མ་འདྲེས། མ་འབྲེལ་བར་ཡོད་པ་ཙམ་
ཞིག་གཞིའི་དུས་སུ་བཞག་ཏུ་རུང་སྟེ། རྒྱུད་བླ་མར། མ་འབྲེལ་ཐོག་མ་མེད་པ་ནས། ཞེས་སོ།
།སྐབས་འདིར་སེམས་ཅན་སངས་རྒྱས་ཀྱི་རྒྱུ་མ་ཡིན་གྱི་སངས་རྒྱས་ཉིད་སངས་རྒྱས་པ་ཡིན་
ནོ་ཞེས་པ་འདི་བཟུང་ངོ་། །འདི་དང་མཐུན་པར་དཔལ་རང་བྱུང་ཞབས་ཀྱང་བཞེད་དེ། །ནང་
དོན་རང་འགྲེལ་ཀྱི་སྙིང་པོའི་སྐབས་སུ། རྒྱུ་མཚན་འདི་མ་རྟོགས་པར་ད་ལྟར་འབྲས་བུ་ཡོད་
པར་འཆད་པ་དང་ཉོན་མོངས་སྤང་དུ་མེད་པ་དང་། གཉེན་པོ་ཡེ་ཤེས་གསར་དུ་བསྐྱེད་དུ་མེད་
པ་དང་། རང་བཞིན་གྱི་དག་པ་མེད་དགག་འབའ་ཞིག་གི་ཕྱོགས་སུ་འཆད་པ་ནི་རྡོ་རྗེ་ཐེག་པ་
ལས་རིང་ངོ༌། །ཞེས་གསུངས་སོ། །གཉིས་པ་རྩ་བའི་དབྱེ་བ། རྒྱས་འགྱུར་རིགས་ཀྱི་སྒོ་ནས་
དབྱེ་བའོ། །དང་པོ་ནི། རིགས་དེ་ལ་ཐོག་མ་ནས་མྱང་འདས་ཀྱི་རྟེན་ནམ། ངོ་བོར་གྱུར་པའི་
དྲི་བཅས་སེམས་ཀྱི་དེ་བཞིན་ཉིད་དྲི་མ་དང་བྲལ་ན་ཆོས་སྐུར་འགྱུར་བའི་རང་བཞིན་གནས་
རིགས་དང་། དེའི་དྲི་མ་ཟད་བཞིན་པ་གཟུགས་སྐུའི་རྒྱུར་གྱུར་པའི་རྒྱས་འགྱུར་གྱི་རིགས་
གཉིས་སོ། །གཉིས་པ་ནི། ཐེག་པ་གསུམ་གྱིས་ངེས་པའི་རིགས་དང་མ་ངེས་པའི་རིགས་དང་
རིགས་ཆད་པ་སྟེ་ལྔར། ལང་དཀར་གཤེགས་པ་ལས་གསུངས་སོ། །དེའི་དང་པོ་གསུམ་ནི།
རང་རང་གི་མྱང་འདས་མ་ཐོབ་བར་དུ། རང་ལམ་ལས་གཞན་དུ་མི་འགྲོ་བའོ། དེ་ནི་ཉི་ཁྲི་
སྣང་བར། ཆོས་ཀྱི་དབྱིངས་འདི་ཉིད་ཁོ་ན་འཕགས་པའི་ཆོས་རྣམས་ཀྱི་རྒྱུར་གྱུར་པ་ཡིན་པའི་
ཕྱིར། ཞེས་དང་། འཕགས་པའི་གང་ཟག་ཐམས་ཅད་ནི་འདུས་མ་བྱས་པ་ལས་བྱུང་བའོ།
།ཞེས་གསུངས་པ་ལྟར། གང་རྟོགས་བྱའི་སྙིང་པོ་གཅིག་ཉིད་ལ། རྟོགས་ཚུལ་དམན་འབྲིང་
མཆོག་གི་དབྱེ་བས་གསུམ་དུ་བཞག་ཅིང་། དེ་ལྟར་ན་གང་ཟག་གི་བདག་མེད་རྟོགས་པས་
ཀྱང་ཆོས་ཀྱི་དབྱིངས་ཀྱི་ཆ་ཤས་ཙམ་རྟོགས་པ་ཡིན་ལ། ངེས་པའི་དོན་དུ་རིགས་ཀྱི་ངོ་བོ་ཆོས་
དབྱིངས་གཅིག་ཉིད་ཡིན་པས། ཐེག་པ་ཡང་གཅིག་ཁོ་ན་དང་དེའི་འབྲས་བུ་མྱང་འདས་ཀྱང་
61



གཅིག་ཏུ་འདོད་པར་དབུ་སེམས་མཚུངས་ལ། དྲང་དོན་དུ་ཐེག་པ་གསུམ་དུ་འདོད་པ་སེམས་
ཙམ་པའི་ལུགས་སོ། །མ་ངེས་པ་ནི། རང་ལམ་མ་རྫོགས་པ་ནས་ཐེག་པ་གཞན་གྱི་ལམ་དུ་
འཇུག་པ་དེ། དེ་ལ་ཉན་ཐོས་སོ་སྐྱེ་ནི་རིགས་མ་ངེས་པར་དྲོད་རྩེ་ལ་གནས་པ་ཐེག་ཆེན་དང་
བཟོད་འབྲིང་ནས་རང་རྒྱལ་དུ་འགྱུར་བ་ཡོད། འཕགས་པ་ལའང་ཕྱིར་འོང་དང་ཕྱིར་མི་འོང་
དག་སྨོན་ལམ་དང་སྤྲུལ་པའི་སྟོབས་ཀྱིས་འདོད་པར་སྐྱེ་བ་བླངས་ནས་རང་རྒྱལ་ལམ་སངས་
རྒྱས་སུ་འགྱུར་བ་སྲིད་དོ། །རང་རྒྱལ་ནི་བསེ་རུ་ལྟ་བུ་དྲོད། ཚོགས་སྤྱོད་ཆེན་པོ་བཟོད་ཆེན།
ཆུང་ངུ་མཐོང་ལམ་མན་ཆད་མ་ངེས་སོ། །བྱང་སེམས་ནི་དབང་རྣོན་སྦྱོར་ལམ། དབང་འབྲིང་
མཐོང་ལམ། དབང་རྟུལ་ས་བརྒྱད་པ་མན་ཆད་མ་ངེས་པའོ། །རིགས་ཆད་པ་ནི་རྣམ་གྲོལ་
དཀའ་བ་ལ་དགོངས་ནས། མཚམས་མེད་སྤྱད་པ། ལོག་ལྟ་ཅན། ཐར་པ་ཆ་མཐུན་མ་སྐྱེས་
པ། ཅུང་ཟད་ཡོད་ཀྱང་ཚོགས་མ་རྫོགས་པ་དང་བཞི་ལ་བཏགས་སོ། གཉིས་པ་ཚིག་གི་དོན་
ལ། རིགས་ཀྱི་དབྱེ་བ། ཕྱེ་བ་ལ་རྩོད་པ་སྤང་བའོ། །དང་པོ་ནི། ཐེག་ཆེན་སྒྲུབ་པ་ལ་འཇུག་
པའི་རྟེན་དུ་གྱུར་པ་དེ་ལ་སངས་རྒྱས་ཀྱི་རིགས་ཞེས་བྱ་བ་ཡིན་ལ་འདིའི་རྟེན་བརྟེན་པའི་དོན་
ནི། སྣོད་དུ་བཅུད་བརྟེན་པ་ལྟ་བུ་མ་ཡིན་གྱི། རིགས་ཀྱི་རང་བཞིན་མངོན་དུ་གྱུར་པ་ན་
གནས་སྐབས་སུ་སྒྲུབ་པ་བཅུ་གསུམ་རིམ་གྱི་ཐོབ་པའི་དོན་ཡིན་ནོ། །དེ་ལ་བཅུ་གསུམ་ནི་
སྦྱོར་ལམ་བཞི། མཐོང་ལམ། ས་བདུན་པ་མན་གྱི་སྒོམ་ལམ་སྟེ་རྟོག་པའི་ནི་ཆོས་དྲུག་གི་རྟེན་
རིགས་དྲུག་ལས་དང་པོ་ནི། མདོ་ལས། རབ་འབྱོར་འདི་ལྟ་སྟེ་དཔེར་ན་ནམ་མཁའ་ལ་བྱའི་
རྗེས་མེད་ཅིང་མི་དམིགས་སོ། །རབ་འབྱོར་དེ་བཞིན་བྱང་སེམས་ཀྱི་ཚིག་གི་དོན་མེད་ཅིང་མི་
དམིགས་སོ། །ཞེས་བྱ་བ་དང༌། རྨི་ལམ། སྒྱུ་མ། སྨིག་རྒྱུ། སྒྲ་བརྙན། མིག་ཡོར། གཟུགས་
བརྙན། དྲི་ཟའི་གྲོང་ཁྱེར་སྤྲུལ་པ་ལ་གནས་མེད་ཅེས་དཔེ་དགུས་དྲོད་ཀྱི་རྟོག་པ་དགུ་མཚོན་
ནས། དེ་དག་གནས་མེད་ཅེས་བཀག་པའི་ཤུལ་གྱི་ཆོས་དབྱིངས་དྲོད་ཀྱི་རྟེན་རིགས་སུ་བསྟན་



པའོ། །དེ་བཞིན་སྦྱོར་ལམ་གཞན་དང༌། མཐོང་སྒོམ་ལམ་རྣམས་ལ་ཡང་རང་རང་གི་སྤང་
བྱའི་རྟོག་པ་དང་དཔེ་སྦྱར་ནས་གསུངས་སོ། །བདུན་པ་རྟོག་པའི་ཆོས་དེ་དག་གི་མཐུས་སྤང་
བྱ་སྒྲིབ་གཉིས་ཀྱི་གཉེན་པོ་བར་ཆད་མེད་ལམ་འབྱུང་བས་དེའི་རྟེན་རིགས་དང་ནི། ཉི་མའི་
དཀྱིལ་འཁོར་མངོན་པར་འཆར་བའི་ཚེ་མུན་པའི་གནས་མེད་ཅེས་སོ། །བརྒྱད་པ་དེ་ཡི་
མཐུས་ཉོན་སྒྲིབ་མ་ལུས་པར་སྤོང་བའི་རྣམ་གྲོལ་ལམ་གྱི་རྟེན་དང༌། བསྐལ་པའི་མེ་འབར་
་བའི་ཚེ་འདུ་བྱེད་ཀྱི་གནས་མེད་ཅེས་སོ། །དགུ་པ་དེ་དག་ཡོངས་སུ་གཏུགས་པ་སྟེ། ས་བརྒྱད་
པའི་ཤེས་སྒྲིབ་སྤོང་བའི་རྣམ་གྲོལ་ལམ་གྱི་རྟེན་དང་། ཡང་དག་པར་རྫོགས་པའི་སངས་རྒྱས་
ཀྱི་ཚུལ་ཁྲིམས་ལ་ཚུལ་ཁྲིམས་ངན་པའི་གནས་མེད་ཅེས་སོ། །འདིའི་སྤང་གཉེན་ནི། རྐུན་པོ་
འབྱིན་པ་དང་སྒོ་གཅོད་པ་བཞིན། གཉེན་པོ་བར་ཆད་མེད་ལམ་སྐྱེས་པའི་ཚེ་སྤང་བྱ་འགག་
པ་ལ་ཕྱོགས་ཤིང་། དེ་འགགས་པ་ན་རྣམ་གྲོལ་ལམ་སྐྱེ་བ་ཡིན་ནོ། །བཅུ་པ་སྲིད་ཞི་ལ་མི་
གནས་པར་བྱེད་པའི་རང་བཞིན་མེད་རྟོགས་ཀྱི་ཤེས་རབ་སྙིང་བརྩེར་བཅས་པའི་ཡོན་ཏན་
ཁྱད་པར་ཅན་གྱི་རྟེན་དང་། ཉི་མ་དང་ཟླ་བའི་འོད་ལ་གནས་མེད་ཅེས་སོ། །སྤང་གཉེན་དང་
ཤེས་རབ་སྙིང་རྗེའི་སྒྲུབ་པ་ནི་ས་བརྒྱད་པར་བཞག་སྟེ། འཇུག་པ་ལས། ས་བརྒྱད་པ་ལ་
དྲི་མ་དེ་དག་རྩ་བཅས་ཉེ་བར་ཞི་འགྱུར་ཞིང་ཉོན་མོངས་ཟད་ཅིང་ས་གསུམ་བླ་མར་གྱུར་ནས་
ཀྱང་། ཞེས་དང་། རྒྱན་ལས། ཡིད་དང་འཛིན་དང་རྣམ་པར་རྟོག །གྱུར་ཕྱིར་རྣམ་པར་མི་རྟོག་
པ། ཞེས་དང་། སྲིད་དང་ཞི་བར་མི་རྟོག་པ། ཞེས་དང་། ག་ཡ་གོ་རིའི་མདོ་ལས། ས་བརྒྱད་
པ་མན་ཆད་ལ་ཤེས་པའི་ལམ་ཡན་ཆད་ལ། སྤོང་བའི་ལམ་དུ་བཤད་པ་དང་མཐུན་པར་
མངོན་ནོ། །བཅུ་གཅིག་པ་དེའི་ཕྱིར་སློབ་མ་ཉན་ཐོས་དང་རང་སངས་རྒྱས་དང་ཐུན་མོང་མིན་
པའི་འཇིག་རྟེན་གྱི་ཁམས་དཔག་ཏུ་མེད་པར་ཁྱབ་པའི་ཡེ་ཤེས་ཉིད་ཀྱི་རྟེན་དང་། ཉན་ཐོས་
དང་རང་སངས་རྒྱས་དང་། གཟའ་དང་སྐར་མ་དང་ནོར་བུ་རིན་པོ་ཆེ་དང་གློག་གི་འོད་ལ་
63



གནས་མེད་ཅེས་སོ། །བཅུ་གཉིས་པ་གདུལ་བྱ་གཞན་ཐེག་པ་གསུམ་གྱི་རིགས་ཅན་དག་རང་
རང་གི་བསམ་དོན་གྱི་གོ་རིམ་དང་མཐུན་པར་འབྲས་བུ་ལ་འགོད་པའི་ཆེད་དུ། ལྡེམ་པོར་
དགོངས་པ་དང་དགོངས་པ་བཞིའི་སྒོ་ནས་སྒྲུབ་པའི་རྟེན་དང་། རྒྱལ་ཆེན་རིགས་བཞིའི་ལྷ་
རྣམས་ཀྱི་འོད་ལ་གནས་མེད་ཅེས་སོ། །འདིའི་སྐབས་སུ་དགོངས་ཏེ་གསུངས་པ་ལ་བཞི་
ལས། མཉམ་པ་ཉིད་གསུམ་ལ་དགོངས་པ་ནི། ཚོགས་ཆོས་སྐུ་འགྲོ་དོན་ཏེ་མཉམ་པ་ཉིད་
གསུམ་རྒྱུ་མཚན་དུ་མཛད་ནས། ང་དེའི་ཚེ་རྣམ་གཟིགས་སུ་གྱུར་ཏོ། །ཞེས་པ་ལྟ་བུའོ། །དོན་
གཞན་ལ་དགོངས་པ་ནི། ཀུན་བཏགས་གཞན་དབང་ཡོངས་གྲུབ་གསུམ་ལ་མཚན་ཉིད་སྐྱེ་བ་
དོན་དམ་པའི་ངོ་བོ་ཉིད་མེད་པ་གསུམ་རྒྱུ་མཚན་དུ་མཛད་ནས། ཆོས་ཐམས་ཅད་ངོ་བོ་ཉིད་
མེད་པའོ། །ཞེས་པ་ལྟ་བུའོ། དུས་གཞན་ལ་དགོངས་པ་ནི། དུས་ནམ་ཞིག་བདེ་བ་ཅན་དུ་
སྐྱེ་བ་རྒྱུ་མཚན་དུ་མཛད་ནས། བདེ་བ་ཅན་དུ་སྐྱེ་བར་སྨོན་ལམ་བཏབ་ན་དེར་སྐྱེ་བོ་ཞེས་པ་
ལྟ་བུའོ། གང་ཟག་གི་བསམ་པ་ལ་དགོངས་པ་ནི། ཚུལ་ཁྲིམས་ཁོ་ནས་ཆོག་པར་འཛིན་པའི་
གང་ཟག་སྦྱིནཔ་ལ་སོགས་ཐབས་གཞན་ལ་གཞུག་པར་དགོངས་ནས། ཚུལ་ཁྲིམས་ལ་སྨད་
སྦྱིན་པ་ལ་བསྟོད་པ་ལྟ་བུའོ། །ལྡེམ་དགོངས་ལ་བཞི་ལས། གཞུག་པ་ལྡེམ་དགོངས་ནི། ཉན་
ཐོས་ ཀྱི་ རིགས་ཅན་ གཞུག་ པའི་དོན་ དུ་ སྐྱག་ པ་ སྤང་ བའི་ ཕྱིར། གཟུགས་ཡོད་དོ་ ཞེས་
གསུངས་པ་ལྟ་བུའོ། མཚན་ཉིད་ལྡེམ་དགོངས་ནི། ངོ་བོ་ཉིད་མེད་པ་གསུམ་གྱི་རང་མཚན་
གསལ་བར་ སྟོན་པར་བཞེད་ནས། ངོ་བོ་ཉིད་མེད་དོ་ཞེས་པ་ལྟ་བུའོ། །གཉེན་པོ་ལྡེམ་
དགོངས་ནི། ཉེས་པ་བརྒྱུད་འདུལ་བའི་གཉེན་པོར་གསུངས་པ་ལྟ་བུའོ། །བསྒྱུར་བ་ལྡེམ་པོར་
དགོངས་པ་ནི། ལ་ལ་ཞིག་དམ་ཆོས་འདི་གོ་སླ་བའི་ཕྱིར་མི་ཟབ་པར་རྟོག་པ་བཟློག་པའི་
ཕྱིར། ཕ་དང་མ་ནི་བསད་བྱ་ཞིང་། རྒྱལ་པོ་གཙང་སྦྲ་ཅན་གཉིས་དང་། ཡུལ་འཁོར་འཁོར་
དང་བཅས་བཅོམ་ན། མི་དེ་དག་པ་ཉིད་དུ་འགྱུར། ཞེས་པ་ལྟ་བུའོ། །དེའི་དོན་ཕ་མ་ནི་སྲེད་
64



ལེན། རྒྱལ་པོ་ཀུན་གཞི། ལྟ་བ་མཐའ་མ་གཉིས་གཙང་སྦྲ་ཅན་གཉིས། སྐྱེ་འཆེད་དྲུག་ཡུལ་
དང་བཅས་པ་ཡུལ་འཁོར་བསྐོར་དང་བཅས་པའི་མིང་གིས་བསྟན་ནས་དེ་དག་མེད་པར་བྱས་
ན། བྱང་ཆུབ་ཐོབ་པའི་དོན་ནོ། དགོངས་ལྡེམ་དགོངས་ཀྱི་ཁྱད་པར་ནི། དང་པོ་ནི་གསུང་བ་
པོ་ཉིད་གྱི་ཐུགས་ལ་བཞག་པ་ཙམ་དང༌། གཉིས་པ་ནི་ཕ་རོལ་གཟུད་པའི་དོན་དུའོ། །དེ་ཡང་
འདི་ལ་དགོངས་ནས་གསུངས་ཞེས་དང་འདིའི་ཆེད་དུ་གསུངས་ཞེས་སྒྲ་ཇི་བཞིན་ལས་དོན་
ལོགས་ན་བཙལ་དགོས་པས་གཉིས་ཀ་དྲང་དོན་ཡིན་ནོ། །བཅུ་གསུམ་པ་ཡེ་ཤེས་རྩོལ་བ་མི་
མངའ་བར་ལྷུན་གྲུབ་ཏུ་འཇུག་པའི་རྟེན་ལ་རིགས་ཞེས་བྱའོ། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་འོད་ལ་གནས་མེད་ཅེས་སོ། །དེ་ལྟར་
རིགས་ལ་བརྟེན་པའི་སྒྲུབ་པ་བཅུ་གསུམ་པོ་འདི་རྣམས་ཀྱི་རིམ་པ་མངོན་པར་རྟོགས་པ་ཇི་
ལྟར་སྐྱེ་བའི་ཚུལ་དང་མཐུན་ཅིང་རྫོགས་སངས་དོན་གཉེར་གྱི་སྐྱེས་བུའི་ལམ་ཚང་བ་ཞིག་
བསྟན་ཏོ། །འདི་དག་གི་ས་མཚམས། དང་པོ་དྲུག །ས་བདུན་པ་མན་ཆད། དེ་འོག་བཞི། ས་
བརྒྱད་པ་ན། དེ་ནས་རིམ་བཞིན་ས་དགུ་པ་བཅུ་པ། རྒྱུན་མཐའ་རྣམས་སོ། །གཉིས་པ་རྩོད་
པ་ལ། ཕྱོགས་སྔ་དང་ལན་ནོ། དང་པོ་ནི། སྐྱེ་བོ་བློ་གྲོས་དམན་པ་འགའ་ཞིག་ཁྱེད་ཅག་ཆོས་
དབྱིངས་རིགས་སུ་འདོད་པ་དེའི་ཚེ། ཆོས་ཀྱི་དབྱིངས་ལ་ཐ་དད་དུ་དབྱེར་མེད་པའི་ཕྱིར།
རིགས་ལ་ནི་གསུམ་དང་བཅུ་གསུམ་སོགས་སུ་ཐ་དད་དུ་དབྱེར་རུང་བ་མ་ཡིན་ནོ་སྙམ་སྲིད་ན་
ཞེས་དོགས་སློངས་སོ། །གཉིས་པ་ནི། དེ་ལྟ་བུའི་སྐྱོན་མི་གནས་ཏེ། དཔེར་ན་རྟེན་བུམ་པ་
གཅིག་ཡིན་ཀྱང་དེའི་ནང་དུ་བརྟེན་པའི་ཆོས་བཅུད་སྦྲང་རྩི་དང་ལི་ཁ་ར་ལ་སོགས་ཀྱི་བྱེ་བྲག་
གིས་རེས་འགའ་སྦྲང་རྩིའི་བུམ་པ་རེས་ལི་ཁ་རའི་བུམ་པ་ཞེས་རྟེན་དེའི་དབྱེ་བ་ཡོངས་སུ་
བརྗོད་པ་ལྟར། རྟེན་རྟོགས་བྱའི་རིགས་གཅིག་ཡིན་ཀྱང་དེ་ལ་བརྟེན་ནས། དེ་རྟོགས་ཚུལ་
མཆོག་དམན་ཐ་དད་དུ་བྱུང་བས་དེ་ལྟར་ཕྱེ་བའི་ཕྱིར་རོ། །གཉིས་པ་སྒྲུབ་པའི་དམིགས་པ་ལ།
65



སྤྱི་གཞུང་གཉིས་ལས། དང་པོ་ལ་མི་རུང་བ་དགག །རང་ལུགས་བཞག་བའོ། །དང་པོ་ནི།
འཕགས་སེང་གི་ཐེག་ཆེན་འཕགས་པའི་མཉམ་བཞག་ལ། ཡང་དག་ཀུན་རྫོབ་པའི་ཆོས་
ཐམས་ཅད་ཟ་འོག་གི་རི་མོ་ལྟར་མ་འདྲེས་གསལ་བོར་སྣང་བར་བཞེད་དོ། །ཞེས་ཟེར་རོ།
།དེ་མི་འཐད་པ་ནི། མཉམ་བཞག་དེ་སྤྲོས་པར་ཐལ། ཀུན་རྫོབ་སྣང་བའི་སྟེང་དུ་སྒྲོ་འདོགས་
དཔྱོད་བྱེད་ཀྱི་བློ་ཡིན་པའི་ཕྱིར། གཉིས་པ་ནི། འཕགས་སེང་གི་དགོངས་པ། འཕགས་ཆེན་
རྣམས་ཀྱི་རྣལ་འབྱོར་དག་བསམ་གྱིས་མི་ཁྱབ་པའི་ཕྱིར་མཉམ་བཞག་ནམ་མཁའ་ལྟ་བུ་དང་།
རྗེས་ཐོབ་རྒྱུ་མ་ལྟ་བུ་མི་འགལ་བའི་དབང་དུ་བྱས་ནས་གསུངས་པའམ། ཅིག་ཏུ་ན། འཁྲུལ་
པས་མ་བསླད་པའི་དོན་དམ་རྣམ་པ་ཀུན་ལྡན་གྱི་ཡུལ། ཡུལ་ཅན་དང་དབྱེར་མེད་དུ་སྣང་བ་
ལ་དགོངས་ཀྱི། དེའི་ཚེ་གཉིས་སྣང་གི་ཡུལ་ཡུལ་ཅན་ཐམས་ཅད་ངང་གིས་ནུབ་པ་ཁོ་ནའོ།
།དེས་ན་དམིགས་པའི་སྐབས་འདི་མཉམ་རྗེས་དབྱེར་མེད་ཀྱི་ཡུལ་དུ་བཟུང་བའམ། ཡང་ན་
མཉམ་བཞག་གི་སྦྱོར་བའི་དུས་སྒྲོ་འདོགས་དཔྱད་བྱར་བཞག་པའོ། །གཉིས་པ་གཞུང་དོན་
ལ་མདོར་བསྟན་པ། རྒྱས་པར་བཤད་པ། ཇི་ལྟར་དམིགས་པའི་ཚུལ་ལོ། །དང་པོ་ནི། རིགས་
ལ་བརྟེན་པའི་སྒྲུབ་པ་དེ་དག་གི་དམིགས་པ་གང་ཞེ་ན། དེ་ནི་ཆོས་རྣམས་ཐམས་ཅད་སྟེ་དེ་ལ་
དམིགས་སོ། །གཉིས་པ་ནི། ཆོས་རྣམས་ཐམས་ཅད་ཅེས་པ་དེ་ཡང་དབྱེ་ན་བཅུ་གཅིག་ཏུ་
འགྱུར་ཏེ། འདི་ལྟར། དགེ་སྦྱོང་གི་ཚུལ་ཟག་མེད་བར་ཆད་མེད་ལམ་སོགས་དགེ་བ་དང་ལ་
སོགས་པས་དེའི་མི་མཐུན་ཕྱོགས་མི་དགེ་བ་དང་དེ་གཉིས་ལས་བཞན་པའི་ལུང་མ་བསྟན་གྱི་
ལས་ཏེ་གསུམ་ནི་དབྱེ་སྒོ་དང་པོ་ཡིན་ནོ། དེ་ལ་དགེ་བ་ནི། འབྲས་བུ་བདེ་བ་སྦྱིན་བྱེད་དེ། དེ་
ཡང་ངོ་བོ་ཉིད་ཀྱིས་དགེ་བར་གནས་པ་ནི། དད་སོགས་དགེ་བ་བཅུ་གཅིག་གོ། མཚུངས་ལྡན་
གྱི་དགེ་བ་ནི། དེ་དག་དང་མཚུངས་པར་ལྡན་ པར་ སེམས་ སེམས་བྱུང་ངོ༌། །ཀུན་ནས་
བསླངས་པའི་དགེ་བ་ནི། དེ་དག་གིས་ཀུན་ནས་བསླངས་པའི་ལུས་ངག་གི་ལས་སོགས་སོ།
66



།མི་དགེ་བ་ནི། རྣམ་སྨིན་སྡུག་བསྔལ་འབྱིན་བྱེད་དེ། ངོ་བོ་ཉིད་ཀྱི་མི་དགེ་བ་ནི། འཇིག་
མཐར་གཉིས། དེ་དག་མཚུངས་པར་ལྡན་པའི་མ་རིག་པ་མ་གཏོགས་པའི་འདོད་ཁམས་ཀྱི་རྩ་
ཉོན་ཉེ་ཉོན་རྣམས་སོ། །དེ་ལ་ཁམས་གོང་གི་ཉོན་མོངས་པ་རྣམས་དང་འཇིག་མཐར། དེ་
གཉིས་དང་མཚུངས་ལྡན་གྱི་མ་རིག་པ་རྣམས་སྒྲིབ་ལ་ལུང་དུ་མ་བསྟན་པ་ཡིན་ནོ། མཚུངས་
ལྡན་གྱི་མི་དགེ་བ་ནི། དེ་དག་དང་མཚུངས་ལྡན་ གྱི་ སེམས་སེམས་བྱུང་ངོ༌། །ཀུན་ནས་
བསླངས་པའི་མི་དགེ་བ་ནི། དེ་དག་གིས་ཀུན་ནས་བླངས་པའི་ལུས་ངག་གིས་ལས་སོ། །ལུང་
མ་བསྟན་ནི་རྣམ་སྨིན་འབྱིན་མི་ནུས་པ་ས་བོན་རུལ་བ་ལྟ་བུ་སྟེ། སྒྲིབ་ལུང་མ་བསྟན་རྣམས་
ཀྱིས་ནི་ལུས་ངག་གི་ལས་ཀྱི་ཀུན་སློང་མི་བྱེད་དོ། །མ་སྒྲིབ་ལུང་མ་བསྟན་གྱི་ནམ་མཁའ་དང་
སོ་སོར་བརྟགས་མིན་གྱི་འགོག་པ་གཉིས་ལ་དོན་དམ་པའི་ལུང་མ་བསྟན་ཞེས་བྱ་ཞིང་། དེས་
ཀུན་སློང་མི་བྱེད་པར་མ་ཟད་མཚུངས་ལྡན་གྱི་ཐ་སྙད་ཀྱང་མི་བྱེད་དོ། །དེས་ན་ངོ་བོ་ཉིད་ཀྱི་
ལུང་མ་བསྟན་ནི། རྣམ་སྨིན་གྱི་རྒྱུ་ལ་མ་འབད་པར་ངང་གིས་སྐྱེས་པའི་སེམས་དང་། འགྲོ་
འཆག་སོགས་སྤྱོད་ལམ་དུས་ཀྱི་ཡུལ་གཟུགས་ལ་དམིགས་པའི་དང་། བཟོ་སློབ་པ་དང་
བྱེད་དུས་གནས་པའི་དང་། སྤྲུལ་པ་བྱ་འདོད་དང་བྱེད་དུས་ཀྱི་ཡུལ་ལ་དམིགས་པའི་སེམས་
བཞིའོ། །དེ་དག་མ་སྒྲིབས་ལུང་མ་བསྟན་ཉིད་ཡིན་ཅིང་། འདོད་པ་ན་བཞི་ཆར། གཟུགས་ན་
བཟོ་མ་གཏོགས་པ། གཟུགས་མེད་ན་རྣམ་སྨིན་སྐྱེས་ཁོ་ན་ཡོད་དོ། །མཚུངས་ལྡན་གྱི་ལུང་མ་
བསྟན་ནི། དེ་དག་དང་མཚུངས་ལྡན་གྱི་སེམས་སེམས་བྱུང་ངོ༌། ཀུན་ནས་བསླངས་པའི་ལུང་
མ་བསྟན་ནི། དེ་དག་གིས་ཀུན་ནས་བླངས་པའི་ལུས་ངག་གི་ལས་སོ། །དེ་ལྟར་དབྱེ་བ་
གསུམ་པོ་ཁོ་ན་ཡིན་ནམ་ཞེ་ན། གཞན་དུ་ཡང་དབྱེར་ཡོད་དེ། འཇིག་རྟེན་པ་སྟེ་སོ་སོ་སྐྱེ་བོའི་
རྒྱུད་རྟོག་པས་བསྡུས་པའི་ཕུང་ཁམས་སྐྱེ་མཆེད་དགེ་བཅུ་བསམ་གཟུགས་མངོན་ཤེས་དག་
དང༌། གང་དག་འཇིག་རྟེན་ལས་འདས་པར་འདོད་པ་འཕགས་པའི་སྐྱེ་བོ་རྣམས་ཀྱི་རྒྱུད་ཡེ་
67



ཤེས་ཀྱིས་བསྡུས་པའི་བསམ་གཏན་ཆོས་སོ་བདུན། དབང་པོ་ཏིང་ངེ་འཛིན་རྣམ་ཐར་བརྒྱད།
མཐར་གནས་དགུ་ལ་སོགས་པ་སྟེ་གཉིས་སུ་ཕྱེ་བ་དང་། ཡང་བདག་ཏུ་ལྟ་བ་དང་ལྡན་པའི་
ཟག་བཅས་དང༌། དེར་ལྟ་བའི་གཉེན་པོ་ཟག་པ་མེད་པའི་ཆོས་གཉིས་སུ་ཕྱེ་བ་དང་། འདིར་
ཟག་བཅས་ཟག་མེད་ཀྱི་དོན། གང་ལ་རྟེན་ནས་ཟག་པ་ཉོན་མོངས་སྐྱེ་བ་དང་མི་སྐྱེ་བའི་དོན་
ཡིན་ལ། བྱེ་སྨྲ་ལྟར་ན། ལམ་བདེན་མ་གཏོགས་པའི་འདུས་བྱས་ཐམས་ཅད་ཟག་བཅས།
ལམ་བདེན་དང་འདུས་མ་བྱས་གསུམ་ཟག་མེད་དུ་འདོད། དེས་ན་སངས་རྒྱས་ཀྱི་གཟུགས་སྐུ་
ཟག་བཅས་སུ་ཁས་ལེན་ནོ། །ཐེག་ཆེན་ལུགས་ལ་ཀུན་ཏུ་སྤྱོད་པ་མ་ཞི་བའི་དང་། ཕྱི་ནང་
འགྱུར་བའི་དང༌། ཉེས་སྤྱོད་ཀུན་ནས་སློང་བར་བྱེད་པའི་དང་། སྲིད་པའི་རྒྱུ་བྱེད་པའི་ཉེས་པ་
སྟེ། ཉེས་པ་རྣམ་བཞི་སྐྱེད་བྱེད་ལ་ཟག་བཅས་དང་། དེ་དག་མི་བསྐྱེད་པ་ལ་ཟག་མེད་དུ་
འཆད་པས། སངས་རྒྱས་ཀྱི་གཟུགས་སྐུ་ཡང་ཟག་མེད་དུ་འདོད་དོ། །ཟག་པ་དེ་དག་རྒྱས་
པར་འགྱུར་ཚུལ། མཛོད་ལས་བྱུང་བ་ཅུང་ཟད་གོང་དུ་བཤད་ཟིན་ལ། ཀུན་བཏུས་སུ་ནི་རྒྱས་
པར་འགྱུར་བའི་སྒོ་དྲུག་གསུངས་ཏེ། རྩ་ཉོན་དང་ཉེ་ཉོན་ལྟ་བུ་ཟག་པའི་བདག་ཉིད་དོ། །དེ་
དག་དང་མཚུངས་ལྡན་གྱི་སེམས་སེམས་བྱུང་ནི་ཟག་པ་དང་འབྲེལ་བའི་འོ། ས་གཞན་གྱི་
ཀུན་གཞིའི་རྣམ་ཤེས་ལས་གཞན་གྱི་ཉོན་མོངས་ཀྱི་བག་ཆགས་ཡོད་པ་ལྟ་བུ་ཟག་པ་དང་
རྗེས་སུ་འབྲེལ་བའི་འོ། །རྒྱུད་ཟག་པ་ལས་མ་གྲོལ་དུས་ཀྱི་དགེ་བ་བསམ་གཏན་ལ་སོགས་
པ་ནི་ཟག་པས་བཅིངས་པའི་འོ། ཟག་པ་དང་དམིགས་རྣམ་མཐུན་པ་ཚོགས་ལམ་ལྟ་བུ་ནི་
ཟག་པ་དང་རྗེས་སུ་མཐུན་པའི་འོ། དགྲ་བཅོམ་པ་ལྟ་བུའི་ཟག་བཅས་ཀྱི་ཕུང་པོ་ལྔ་ནི། ཟག་
པའི་རྒྱུ་ལས་བྱུང་བའི་སྒོའོ། །ཡང་ཆོས་གང་དག་ཀུན་རྫོབ་ཏུ་རྒྱུ་རྐྱེན་ཚོགས་པ་ལས་བྱུང་བ་
འདུས་བྱས་དང་། རྒྱུ་རྐྱེན་ལ་རག་མ་ལུས་ཤིང་སྐྱེ་འཇིག་དང་བྲལ་བ་དེ་བཞིན་ཉིད་ལྟ་བུ་
འདུས་མ་བྱས་ཏེ་གཉིས་སུ་ཕྱེ་བ་དང་། ཡང་སློབ་མ་སྟེ་ཉན་རང་གི་རྒྱུད་དང་ཐུན་མོང་བའི་



ཡོན་ཏན་གྱི་ཆོས་བསམ་གཏན་བཞི་ལ་སོགས་པ་རྣམས་དང་། གང་དག་ཐུབ་པ་སངས་རྒྱས་
ཀྱི་གཞན་དང་ཐུན་མོང་མིན་པའི་ཡོན་ཏན་སྟོབས་བཅུ་སོགས་ཏེ་གཉིས་སུ་ཕྱེ་བ་དེ་ལྟར་
དམིགས་པ་བཅུ་གཅིག་གོ། །མདོ་ནི། དགེ་བ་དང་མི་དགེ་བ་ལུང་དུ་མ་བསྟན་པ་དང་འཇིག་
རྟེན་པ་དང་འཇིག་རྟེན་ལས་འདས་པ་དང་ཟག་པ་དང་བཅས་པ་དང་ཟག་པ་མེད་པ་དང་
འདུས་བྱས་དང་འདུས་མ་བྱས་དང་ཐུན་མོང་དང་ཐུན་མོང་མིན་པ་སྟེ། རབ་འབྱོར་དེ་དག་ནི་
ཆོས་ཐམས་ཅད་ཅེས་བྱའོ། །ཞེས་གསུངས་སོ། །གསུམ་པ་ཇི་ལྟར་དམིགས་པའི་ཚུལ་ནི།
འདི་ནི་བླང་བྱའོ། །འདི་ནི་དོར་བྱའོ། །འདི་བཏང་སྙོམས་སུ་བཞག་བྱའོ་སྙམ་དུ་དང་པོ་
གསུམ་ལ་དམིགས། དེའི་བླང་བྱ་ལ་ ཡང་དང་པོ་བླང་བྱ་འདི། ཕྱིས་བླང་བྱ་འདི་སྙམ་དུ་
འཇིག་རྟེན་དང་འཇིག་རྟེན་ལས་འདས་པའི་ལམ་དང་། དེ་ནས་འདས་ལམ་གྱི་སྤང་བྱ་འདི།
ངོ་བོ་འདི་སྙམ་དུ་ཟག་པ་ཡོད་མེད་དང་། དེ་ནས་ཟག་མེད་ལམ་དེའི་དམིགས་པ་འདི་སྙམ་དུ་
འདུས་བྱས་ཀུན་རྫོབདང་། འདུས་མ་བྱས་དོན་དམ་བདེན་པ་དང་། དེའི་སྔ་མ་མ་གྲུབ་པར་
རྟོགས་ནས་ཕྱི་མ་ལ་དམིགས་པས་འབྲས་བུ་དམན་མཆོག་འདི་ལྟར་འབྱུང་སྙམ་དུ་ཐུན་མོང་
དང༌། ཐུན་མོང་མ་ཡིན་པའི་ཡོན་ཏན་ལ་དམིགས་པའོ། །གསུམ་པ་སྒྲུབ་པའི་ཆེད་དུ་བྱ་བ་ནི།
འོ་ན་སྒྲུབ་པ་ དེའི་ ཆེདདུ་ བྱ་བ་ཡང་དམིགས་པ་དག་ཡིན་ནམ་ཞེ་ན། དེ་ནི་ མ་ ཡིན་གྱི།
དམིགས་པ་ནི་ད་ལྟར་བ་དཔེར་ན་མདའ་ལྟོང་སྦྱོར་བ་ལྟ་བུ་ཡིན་ལ། ཆེད་དུ་གཉེར་བྱ་ནི་མ་
འོངས་པར་འབྱུང་རུང་མདའ་འབེན་ལ་ཕོག་པ་ལྟ་བུ་ཡིན་ནོ། །དེས་ན་ཆེད་དུ་བྱ་བ་ནི་བསྒྲུབ་
བྱ་ལམ་མ་ཞུགས་ནས་ས་བཅུ་རྒྱུན་མཐར་གནས་པའི་བར་གྱི་སེམས་ཅན་ཀུན་གྱི་མཆོག་ཉིད་
དུ་འགྱུར་བའི་སེམས་གཉིས་མེད་ཀྱི་ཡེ་ཤེས་ཆོས་སྐུ་དང་། དེ་ལ་སྒྲིབ་བྱེད་གློ་བུར་གྱི་དྲི་མ་
སྤངས་པའི་སྤོང་བ་དང༌། དེའི་གནས་ཚུལ་མཐའ་དག་རྟོགས་པ་དང་སྟེ་གསུམ་པོ་དེ་ལ་རིམ་
བཞིན་སྒྲུབ་བྱེད་ཆེན་པོ་གསུམ་གྱི་མཐུ་དང་ལྡན་པའི་ཆེད་དུའོ། །དེ་ལས་སེམས་ཆེན་པོ་ནི།
69



བྱང་འཕགས་ཀྱི་རྒྱུད་ཀྱི་རྡོ་རྗེ་ལྟ་བུའི་སེམས་སོགས་དྲུག་གོ། མདོ་ནི། སེམས་ཅན་གྱི་ཕུང་པོ་
ཆེན་པོ་དང་། སེམས་ཅན་གྱི་སྡེ་ཆེན་པོ་ཀུན་གྱི་མཆོག་ཉིད་དུ་བྱེད་པར་འགྱུར་བ་དེའི་ཕྱིར་
སེམས་དཔའ་ཆེན་པོ་ཞེས་བྱའོ། །ཞེས་སོ། །སྤོང་བ་ཆེན་པོ་ནི། དེའི་རྒྱུད་ཀྱི་བདག་གཉིས་སུ་
ལྟ་བ་མཐའ་དག་སྤོང་བྱེད་ཀྱི་བར་ཆད་མེད་ལམ་མོ། ཐབས་མཁས་པས་ལྟ་བའི་རྣམ་པ་དེ་
དག་སྤང་བའི་ཕྱིར་མི་དམིགས་པའི་ཚུལ་གྱིས་ཆོས་སྟོན་ནོ། །ཞེས་སོ། །རྟོགས་པ་ཆེན་པོ་ནི།
དེ་རྒྱུད་ཀྱི་རྟོགས་པ་སྟེ། བཅོམ་ལྡན་འདས་བྱང་ཆུབ་ཀྱི་སེམས་མི་མཉམ་པ་དང་མཉམ་པའི་
སེམས་ཞེས་པ་ནས། བྱང་སེམས་ཞེས་བགྱི་བའི་གྲངས་སུ་མཆིའོ། ཞེས་སོ། །དེ་ལྟར་རང་
ཉིད་སངས་རྒྱས་སུ་འབྱུང་བར་འགྱུར་བ་དག་གི་བྱང་སེམས་ཀྱི་སྒྲུབ་པའི་ཆེད་དུ་བྱ་བ་ནི་འདི་
གསུམ་དུ་ངེས་ཞེས་བྱ་སྟེ། དཔེར་ན། གཡུལ་སྤྲོད་པའི་ཆེད་དུ་བྱ་བ་ནི། རང་ཉིད་འགྲན་ཟླ་
མེད་པར་བྱ་བ་དང༌། ཕ་རོལ་དགྲ་གཞོམ་པ་དང་། དེའི་ཡུལ་སོགས་རང་གིས་ཐོབ་པར་བྱེད་
པ་དང་གསུམ་དུ་ངེས་པ་བཞིན་ནོ། །བཞི་པ་སྒྲུབ་པ་རང་གི་ངོ་བོ་ལ། སྒྲུབ་པ་སྤྱིའི་ངོ་བོ། བྱེ་
བྲག་གི་ས་མཚམས། སོ་སོའི་དོན་ནོ། དང་པོ་ནི། ཐེག་ཆེན་སྒྲུབ་པ་ཙམ་གྱི་ངོ་བོ་ནི། སེམས་
བསྐྱེད་ལ་གནས་ནས་རང་གཞན་གྱི་དོན་རྩོམ་པ་རྒྱ་ཆེ་ཞིང་། འབྲས་བུ་བྱང་ཆེན་ཐོབ་ངེས་
པའི་བྱ་བའོ། །འདིར་ནི་རྣམ་ཀུན་སོགས་སྦྱོར་གཞི་ཉིད་ལ། མཁྱེན་གསུམ་ཕུལ་དུ་བྱེད་པ་ལྟ་
བའི་ཆ་དང་། ཕར་ཕྱིན་དྲུག་སྒྲུབ་པ་སྤྱོད་པའི་ཆ་གཉིས་སུ་ཡོད་པའི་སྔ་མ་ནི། སྦྱོར་གཞིའི་
རྒྱས་བཤད་དུ་འཆད་ལ། ཕྱི་མ་ནི་གོ་སྒྲུབ་སོགས་བཞི་སྟེ། རྒྱུ་བསམ་སྦྱོར་གྱི་བརྩོན་འགྲུས་
ཀྱི་ངོ་བོར་གྱུར་པའི་བྱ་བ་གཉིས། འབྲས་བུ་རྒྱུད་ནས་དང་དངོས་སུ་འབྱིན་པའི་བྱ་བ་གཉིས་
སོ། གཉིས་པ་ནི། སློབ་དཔོན་གྱི་སྒྲུབ་པ་བཞི་པོ་དང་པོར་ཐོབ་པའི་ས་མཚམས་སྦྱོར་མཐོང་
སྒོམ་གསུམ་རྒྱུན་མཐའི་ཡེ་ཤེས་རྣམས་སུ་སྦྱར་ལ། བརྒྱད་སྟོང་འགྲེལ་ཆེན་དུ་ནི། སྦྱོར་ལམ་
ལ་རྒྱུད་ནས་དང་ཉེ་བར་དང་དངོས་སུ་སྦྱོར་བའི་སྒོ་ནས་ཚོགས་ལམ་དྲོད་སོགས་གསུམ།



ཆོས་མཆོག་རྣམས་སུ་སྒྲུབ་པ་དང་པོ་གསུམ་དང་པོར་ཐོབ་པའི་ས་མཚམས་དང་ངེས་འབྱུང་
སྒྲུབ་པའི་ས་མཚམས་སྔར་བཞིན་ནོ། །གསུམ་པ་ལ་དྲུག་ཚན་དྲུག་གོ་ཆའི་སྒྲུབ་པ། འཇུག་པ་
རྣམ་པ་དགུའི་སྒྲུབ་པ། ཚོགས་བཅུ་བདུན་གྱི་སྒྲུབ་པ། ངེས་འབྱུང་སྒྲུབ་པ་བརྒྱད་བཤད་པའོ།
།དང་པོ་ལ་སྤྱི་གཞུང་གཉིས་ལས། དང་པོ་ལ་ཕར་ཕྱིན་དྲུག་སོ་སོའི་རང་བཞིན། གྲངས་ངེས་
གོ་རིམ། འབྲས་བུ། སྒྲ་བཤད་པའོ། །དང་པོ་ནི། གཏོང་བའི་ཆོས་བཞི་ལྡན་ནས། སྤོང་བའི་
སེམས་མི་འཁྲུགས་པ། དགེ་ལ་སྤྲོ་བ། སེམས་རྩེ་གཅིག་པ། ཆོས་རབ་ཏུ་རྣམ་འབྱེད་ཆོས་
བཞི་ལྡན་རྣམས་རིམ་བཞིན་ཕྱིན་དྲུག་གི་ངོ་བོའོ། །ཆོས་བཞི་ནི། རྒྱན་ལས། སྦྱིན་པ་མི་
མཐུན་ཕྱོགས་ཉམས་བྱེད། རྣམ་པར་མི་རྟོག་ཡེ་ཤེས་ལྡན། འདོད་པ་ཐམས་ཅད་སྤོངས་
རྫོགས་བྱེད། སེམས་ཅན་རྣམ་སྨིན་བྱེད་རྣམ་གསུམ། ཞེས་གསུངས་པ་ལྟར་སྦྱར་རོ། དེ་དག་
ལ་དབྱེ་ན་རིམ་པ་བཞིན། སྦྱིན་པ་ལ་ཆོས་དང་ཟག་ཟིང་མི་འཇིགས་པའོ། །ཚུལ་ཁྲིམས་ལ་
ཡང་དག་པར་བླངས་པ་སོ་ཐར་སྡོམ་པ་དང་ཆོས་ཉིད་ཀྱིས་ཐོབ་པ་བསམ་གཏན་དང་ཟག་
མེད་ཀྱི་སྡོམ་པའོ། །བཟོད་པ་ལ། གནོད་པ་ལ་མི་མཇེད་པ་དང་སྡུག་བསྔལ་ལ་ཇི་མི་སྙམ་པ་
དང་ཆོས་ལ་ངེས་པར་རྟོག་པའོ། །བརྩོན་འགྲུས་ལ། བསླབ་པ་གསུམ་ལ་ལུས་དང་སེམས་ཀྱི་
བརྩོན་འགྲུས་རྩོམ་པ་དྲུག་ཐུན་མོང་དུ་གུས་སྦྱོར་དང་རྟག་སྦྱོར་ཏེ་བདུན་ནོ། །བསམ་གཏན་
ལ། རྟོག་དཔྱོད་བཅས་པ་དང་རྟོག་མེད་དཔྱོད་ཙམ་དང་རྟོག་མེད་དཔྱོད་མེད་དོ། ཤེས་རབ་
ལ། འཇིག་རྟེན་པའི་དང་འཇིག་རྟེན་ལས་འདས་པ་ཆུང་ངུ་ཉན་རང་གི་དང་ཆེན་པོ་ཐེག་ཆེན་
གྱི་ཤེས་རབ་བོ། གཉིས་པ་ནི། བསླབ་པ་གསུམ་གྱི་དབང་དུ་བྱས་ཏེ། དང་པོ་གསུམ་གྱིས་
ཚུལ་ཁྲིམས། ཕྱི་མ་གཉིས་ཀྱི་སེམས་དང་ཤེས་རབ་བརྩོན་འགྲུས་ནི་ཐམས་ཅད་ཀྱི་གྲོགས་
སོ། །གསུམ་པ་ནི། རྒྱན་ལས། སྔ་མ་ལ་བརྟེན་ཕྱི་མ་སྐྱེ། དམན་དང་མཆོག་ཏུ་གནས་ཕྱི་དང་།
རིགས་པ་དང་ནི་ཕྲ་བའི་ཕྱིར། དེ་དག་རིམ་པར་བསྟན་པ་ཡིན། ཞེས་པ་ལྟར་རོ། །བཞི་པ་ནི།
71་



རིན་ཆེན་ཕྲེང་བ་ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། བཟོད་པས་མདངས་ལྡན་
བརྩོན་པས་བརྗིད། བསམ་གཏན་གྱིས་ཞི་བློ་ཡིས་གྲོལ། སྙིང་བརྩེ་བས་ནི་དོན་ཀུན་འགྲུབ།
བདུན་པོ་འདི་དག་མ་ལུས་པ། ཅིག་ཅར་ཕ་རོལ་ཕྱིན་པ་ཡིས། ཡེ་ཤེས་བསམ་མི་ཁྱབ་པའི་
ཡུལ། རྣམ་པ་ཐམས་ཅད་མཁྱེན་ཉིད་ཐོབ། ཅེས་གནས་སྐབས་དང་མཐར་ཐུག་གི་འབྲས་
བུ་གསུངས་པ་ལྟར་རོ། ལྔ་པ་ནི། རྒྱན་ལས། དབུལ་བ་འདོར་བར་བྱེད་པ་དང༌། བསིལ་བ་
ཐོབ་དང་ཁྲོ་བཟོད་དང༌། མཆོག་སྦྱོར་བ་དང་ཡིད་འཛིན་དང་། དོན་དམ་ཤེས་པའི་ཕྱིར་
བཤད་དོ། །ཞེས་པ་ལྟར་རོ་། གཉིས་པ་གཞུང་གི་དོན་ནི། རིགས་ལ་བརྟེན་པའི་སྒྲུབ་པ་རང་
གི་ངོ་བོ་ལ་གཞི་ལས་གནོད་པས་མི་ཚུགས་པར་བྱ་བའི་ཕྱིར་གོ་ཆའི་སྒྲུབ་པ་ཐོག་མར་བསྟན་
པ་ནི། བསམ་པ་རྒྱ་ཆེ་བ་གཞན་དོན་ཁོ་ནར་དམིགས་ནས། སྒྲུབ་པ་རྒྱ་ཆེ་བ་གོང་དུ་བསྟན་
པའི་ཕར་ཕྱིན་དྲུག་པོ་དེ་དག་སོ་སོར་ཏེ། རེ་རེར་ཡང་སྦྱིན་པ་ལ་སོགས་ཕར་ཕྱིན་རྣམ་པ་དྲུག་
དྲུག་དུ་བསྡུས་པའི་སྒོ་ནས་གོ་ཆའི་སྒྲུབ་པ་གང་ཡིན་པ་དེ་ནི་དྲུག་ཚན་དྲུག་གིས་མདོ་ཇི་ལྟ་བ་
བཞིན་དུ་བཤད་དོ། །མདོ་ནི། བྱང་ཆེན་སྦྱིན་པའི་ཕར་ཕྱིན་ལ་དེ་ལྟར་སྤྱོད་པ་ནི་ཕར་ཕྱིན་
དྲུག་པོ་ཐམས་ཅད་ཡོངས་སུ་འཛིན་ཏེ། དེའི་ཕྱིར་གོ་ཆ་ཆེན་པོ་བགོས་ཞེས་བྱའོ། །ཞེས་སོ།
།རེ་རེ་ལ་དྲུག་དྲུག་བསྡུ་བའི་ཚུལ་ནི། ཆོས་དང་ཟག་ཟིང་མི་འཇིགས་པ་སྦྱིན་པ་སྦྱིན་པའི་
སྦྱིན་པ་རང་དོན་ཡིད་བྱེད་སོགས་སྤོངས་བ་སྦྱིན་པའི་ཚུལ་ཁྲིམས། སློང་བ་པོ་སོགས་ཀྱིས་མི་
སྙན་པར་སྨྲ་བ་ལ་མི་ཁྲོ་བ་ནི་སྦྱིན་པའི་བཟོད་པ། དེ་ཉིད་གོང་ནས་གོང་དུ་སྤེལ་བའི་འདུན་
པ་བསྐྱེད་པ་ སྦྱིན་པའི་བརྩོན་འགྲུས། ཉན་རང་གི་ཐེག་པ་དང་མ་འདྲེས་པར་ སེམས་རྩེ་
གཅིག་པ་ཉིད་ཀྱིས་རྫོགས་བྱང་དུ་བསྔོ་བ་སྦྱིན་པའི་བསམ་གཏན། སྦྱིན་བྱ་སྦྱིན་བྱེད་སྦྱིན་
ཡུལ་མི་དམིགས་པས་རྒྱས་འདེབས་པ་སྦྱིན་པའི་ཤེས་རབ་སྟེ། དེ་དག་ནི་སྦྱིན་པའི་ཕར་ཕྱིན་
གྱི་གོ་ཆའི་སྒྲུབ་པའོ། །དེ་ལྟར་ལྷག་མ་ཚུལ་ཁྲིམས་སོགས་ལ་ཡང་རིམ་གྱིས་སྦྱར་ཏེ། ལེ་
72



བརྒྱད་མར་དགེ་བ་སེམས་ཅན་དང་ཐུན་མོང་དུ་ བྱས་ཏེ་བྱང་ཆུབ་ཏུ་བསྔོ་བ་ཚུལ་ཁྲིམས་
སོགས་ཀྱི་སྦྱིན་པ་དང་། དེ་འོག་གསུམ་འདྲ་ལ་རྣམ་མཁྱེན་ལ་སེམས་རྩེ་གཅིག་པས་དགེ་རྩ་
བསྔོ་བ་བསམ་གཏན་དང༌། ཤེས་རབ་ཀྱང་སྔ་མ་དང་འདྲ་བར་གསུངས་སོ།. །གཉིས་པ་
འཇུག་པ་རྣམ་དགུའི་སྒྲུབ་པ་ལ། སྤྱིར་བཤད་པ། རྟོགས་དཀའ་བ་བྱེ་བྲག་ཏུ་བཤད་པའོ།
།དང་པོ་ནི། དེ་ལྟར་གོ་ཆ་བགོས་པའི་རྗེས་ནས་ཐེག་ཆེན་གྱི་ལམ་ལ་འཇུག་པའི་སྒྲུབ་པ་ནི་
དགུ་ལས། དང་པོ་སེམས་བརྟན་པར་བྱ་བའི་ཕྱིར་བསམ་གཏན་དང་གཟུགས་མེད་ཀྱི་ཏིང་ངེ་
འཛིན་ལ་རྣམ་རྟགས་མཚན་མ་མི་དམིགས་པར་འཇུག་པའི་སྒྲུབ་པ་དང་། མདོ་ནི། སྦྱིན་པའི་
ཕར་ཕྱིན་ལ་སྤྱོད་ཅིང་འདོད་པས་དབེན། ཞེས་སོགས་སོ། །གཉིས་པ་ཚོགས་གསོག་པར་བྱ་
བའི་ཕྱིར་སྦྱིན་སོགས་ཕར་ཕྱིན་དྲུག་དང་། སེམས་ཅན་ཐམས་ཅད་ཀྱི་ཉོན་མོངས་པ་སྤང་བའི་
ཕྱིར་ཆོས་བསྟན་པར་བྱའོ་སྙམ་པ་འདི་ནི་སེམས་དཔའ་ཆེན་པོའི་སྦྱིན་པའི་ཕར་ཕྱིན་ནོ།
།ཞེས་སོ། །གསུམ་པ་དེ་ཁོ་ན་ཉིད་རྟོགས་པར་བྱ་བའི་ཕྱིར་མཐོང་ལམ་ས་བདུན་པ་མན་གྱི་
སྒོམ་ལམ་མི་སློབ་ལམ་སྟེ་ས་བརྒྱད་པ་དང་ཁྱད་པར་གྱི་ལམ་ས་དགུ་པ་དང་བཅུ་པ་དང༌།
རྣམ་པ་ཐམས་ཅད་དུ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་སྒོམ་པ་དང༌། ཞེས་སོ།
བཞི་པ་གཞན་དོན་སྒྲུབ་པའི་བྱམས་པ་ལ་སོགས་པའི་ཚད་མེད་བཞི་དང་། བྱམས་པ་དང་
ལྡན་པའི་སེམས་ཡངས་པ་རྒྱ་ཆེན་པོར་གྱུར་པ། ཞེས་སོ། །ལྔ་པ་དེ་ལ་འཆིང་བྱེད་བདེན་
འཛིན་སྤོང་བའི་ཕྱིར་དམིགས་པ་ལ་འཛིན་པ་མེད་པའི་ཤེས་རབ་དང་ལྡན་པ་དང་། ནང་སྟོང་
པ་ཉིད་ཅེས་ཀྱང་དམིགས་པའི་ཚུལ་གྱིས་མ་ཡིན་ནོ། །ཞེས་སོ། །དྲུག་པ་དེའི་མཐུས་བྱ་བྱེད་
ལས་གསུམ་ལ་འཁོར་གསུམ་གྱི་སྤྱོད་པ་རྣམ་པར་དག་པ་དང་སྦྱིན་པ་པོ་དང་ལེན་པ་པོ་དང་
སྦྱིན་པ་རྣམས་དམིགས་སུ་མེད། ཅེས་སོ། བདུན་པ་རང་དོན་གྱི་ཆེད་དུ་བྱ་བ་ཆེན་པོ་གསུམ་
དང༌། སྒོམ་པ་རྣམ་པར་གཞིག་པའི་དོན་དུ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་མི་



དམིགས་པའི་ཚུལ་གྱི་སྒོམ། ཞེས་སོ། །བརྒྱད་པ་མཐུའི་ཁྱད་པར་ཐོབ་ཕྱིར་མངོན་ཤེས་དྲུག་
ལ། མངོན་པར་ཤེས་པ་ཐམས་ཅད་ཡོངས་སུ་རྫོགས་པའི་ཕྱིར་ན། ཞེས་སོ། །དགུ་པ་ཆོས་ཀྱི་
འཁོར་ལོ་བསྐོར་བའི་ཕྱིར་རྣམ་ཀུན་མཁྱེན་པའི་ཡེ་ཤེས་ཀྱི་ཚུལ་ལ་ནི་འཇུག་པའི་སྒྲུབ་པའོ།
།རྣམ་མཁྱེན་ཉིད་ཐོབ་ནས་ཀྱང་ཆོས་ཀྱི་འཁོར་ལོ་བསྐོར་བར་བྱེད་པའོ། །ཞེས་སོ། །དེ་ལྟར་
ལམ་དགུ་ལ་སོ་སོར་འཇུག་པའི་སྒྲུབ་པ་རྣམས་ནི་ཐེག་པ་ཆེན་པོ་ལ་འཛེག་པ་ཡིན་པར་ཤེས་
པར་བྱའོ། །ཐེག་པ་ཆེན་པོའི་དོན་ནི། ཆེན་པོ་བདུན་དང་ལྡན་པ་ལ་འཇོག་ཅིང་། བདུན་ནི།
གསུང་རབ་རྒྱ་ཆེན་པོ་ལ་དམིགས་པ། དོན་གཉིས་སྒྲུབ་པ། བདག་མེད་གཉིས་རྟོགས་པའི་ཡེ་
ཤེས། བརྩོན་འགྲུས། ཉོན་མོངས་ཀྱིས་མི་གོས་པའི་ཐབས་མཁས། སྟོབས་སོགས་ཡང་དག་
པར་གྲུབ་པ། ཕྲིན་ལས་ཆེན་པོ་རྣམས་སོ། གཉིས་པ་རྟོགས་དཀའ་བ་བྱེ་བྲག་ཏུ་བཤད་པ་ལ།
བསམ་གཟུགས་དང་ཚད་མེད་གཉིས་ལས། དང་པོ་ལ་སྐྱེ་བའི་རྟེན། ཐོབ་པའི་རྒྱུ། རང་གི་ངོ་
བོ། འབྲས་བུའོ། །དངོས་པོའི་རྣམ་སྨིན་གྱི་སྒྲིབ་པ་ཅན་ངན་སོང་གསུམ་སྒྲ་མི་སྙན་དང་།
ལས་སྒྲིབ་ཅན་ཟ་མ་མ་ནིང་རྣམས་མ་གཏོགས་པའི་འགྲོ་བ་ཐམས་ཅད་དོ། །དེ་ཡང་རྒྱུའི་
སྙོམས་འཇུག་འོག་ས་དང༌། འབྲས་བུའི་སྙོམས་འཇུག་རང་སའི་རྟེན་ཅན་ཡིན་ལ། ཚངས་
རིས་ཀྱི་ཉེར་བསྡོགས་དང་དངོས་གཞི་གསར་དུ་ཐོབ་པ་འདོད་རྟེན། ཚངས་མདུན་གྱི་དེ་
ཚངས་རིས་མན། དེ་ལྟར་ཚངས་ཆེན་ནས་འདུ་ཤེས་མེད་མིན་གྱི་བར་ལ་འགྲེའོ། །ཐོབ་ཟིན་
གནས་པ་འདོད་པ་ནས་སྲིད་རྩེའི་བར་ཐམས་ཅད་ལ་མངོན་དུ་འགྱུར་བ་ཡོད་དོ། །འདི་ལས་
འཕྲོས་ནས་གང་ཟག་ལ་མཐར་གནས་ཀྱི་སྙོམ་འཇུག་གང་ལྡན་དཔྱད་ན། ལམ་མ་ཞུགས་ལ་
མཐར་གནས་ཀྱི་སྙོམས་འཇུག་དང་དང་པོ་བརྒྱད་གང་རུང་དང་ལྡན་པ་ཡོད་ཅིང་། ལམ་
ཞུགས་ལ་ཐེག་པ་གསུམ་ལས་དང་པོ་ལ། ཅིག་ཅར་བའི་ཉན་ཐོས་དགྲ་བཅོམ་ཐོབ་མ་ཐག་
མན་ལ་ཚངས་རིས་ཀྱི་ཉེར་བསྡོགས་ཁོ་ན་ལྡན། དེ་ནི་ཤེས་རབ་རྐྱང་གྲོལ་ཡིན་ལ། དེས་
，



བསམ་གཏན་དང་པོའི་དངོས་གཞི་སྒྲུབ་པ་དགྲ་བཅོམ་རྒྱན་ཅན་ཡིན་ཅིང་། དེ་ལ་བསམ་
གཏན་དང་པོ་ཡན་ཆད་ཀྱི་སྙོམས་འཇུག་ཀྱང་ལྡན་མི་ལྡན་ཅི་རིགས་ཡོད་དོ། །ཆགས་བྲལ་
སྔོན་སོང་གི་ཕྱིར་འོང་གི་རིགས་ཅན་གྱི་སྦྱོར་ལམ་ཆོས་མཆོག་མན་དུ་ཚངས་རིས་ཀྱི་ཉེར་
བསྡོགས་དང་པོ་བཞི་དང་ངེས་པར་ལྡན། ཕྱི་མ་གཉིས་ལྡན་མི་ལྡན་ཅི་རིགས་ཡོད་དོ། །དེའི་
སྡུག་བསྔལ་ཆོས་བཟོད་ནས་ཕྱིར་འོང་གི་འབྲས་བུ་ཐོབ་བར་ཕྱི་མ་གསུམ་ལྡན་མི་ལྡན་ཅུ་
་རིགས་སོ། །ཆགས་བྲལ་སྔོན་སོང་གི་ཕྱིར་མི་འོང་གི་རིགས་ཅན་གྱི་ཆོས་མཆོག་མན་དུ་
ཚངས་རིས་ཀྱི་དངོས་གཞི་ངེས་པར་ལྡན། ཚངས་མདུན་ནས་སྲིད་རྩེའི་བར་ལྡན་མི་ལྡན་ཅི་
རིགས་སོ། །དེའི་སྡུག་བསྔལ་ཆོས་བཟོད་ནས་རྒྱུན་མཐའ་མན་ལ། ཚངས་འདུན་ཡན་ལྡན་མི་
ལྡན་ཅི་རིགས་སོ། །རིམ་གྱིས་པའི་རྒྱུན་ཞུགས་ཀྱི་སྦྱོར་ལམ་ཆོས་མཆོག་མན་ལ་ཚངས་རིས་
ཀྱི་ཉེར་བརྡོགས་དང་པོ་ངེས་པར་ལྡན། བར་ལ་གསུམ་ལྡན་མི་ལྡན་ཅི་རིགས་ཕྱི་མ་གཉིས་
ངེས་པར་མ་ཐོབ་ཅིང་དེ་ཡན་གྱི་ཕྱིར་འོང་འབྲས་བུ་ལ་རེག་པའི་བར་དེ་དང་འདྲ། ཕྱིར་འོང་
འབྲས་གནས་ཀྱི་སྐབས་སུ་ཕྱི་མ་གཉིས་ལྡན་མི་ལྡན་ཅི་རིགས་དངོས་གཞི་ངེས་པར་མི་ལྡན་
ནོ། །རིམ་གྱིས་པའི་ཕྱིར་མི་འོང་ནི་ཆགས་བྲལ་སྔོན་སོང་གི་སྐབས་བཞིན་ནོ། །རང་རྒྱལ་ལ་
སྐྱེ་བ་དང་ལམ་གྱི་སྒོ་ནས་གཉིས་ལས་དང་པོ་ནི། སྐྱེ་བ་གཅིག་ཐོགས་མན་དུ་ཚངས་རིས་ཀྱི་
ཉེར་བསྡོགས་ཉིད་ལྡན། སྲིད་པ་མཐའ་མ་ཡན་དུ་དེའི་དངོས་གཞི་དང་ལྡན་མི་ལྡན་ཅི་རིགས་
སོ། །གཉིས་པ་ནི་བསེ་རུ་ལྟ་བུ་སྦྱོར་ལམ་ཡན་ནས་ངེས་པར་བསམ་གཏན་གྱི་དངོས་གཞི་
དང་ལྡན། ཚོགས་སྤྱོད་ཚོགས་ལམ་ནས་མི་སློབ་པའི་བར་ལ་བསམ་གཏན་གྱི་དངོས་གཞི་
ཐོབ་མ་ཐོབ་ཅི་རིགས་ཡོད་དོ། །ཐེག་ཆེན་ལ་སྙོམས་འཇུག་མ་ཐོབ་པའི་བྱང་སེམས་ཀྱང་ཡོད་
དོ། །ཐེག་ཆེན་ཚོགས་ལམ་འབྲིང་གི་སྐབས་སུའང་ཐོབ་མ་ཐོབ་ཅི་རིགས་ཡོད། ཚོགས་ལམ་
ཆེན་པོའི་སྐབས་སུ་བསམ་གཏན་དང་པོའི་དངོས་གཞི་ངེས་པར་ལྡན་ཞིང་སྦྱོར་ལམ་ཐ་མའི་
15



སྐབས་སུ་སྲིད་རྩེའི་དངོས་གཞི་ངེས་པར་ཐོབ་བོ། །སངས་རྒྱས་འཕགས་པ་ལ་སྙོམས་འཇུག་
རྣམས་བྱེ་བྲག་མེད་པར་སྒྲིབ་བྲལ་དུ་ལྡན་ནོ། །གཉིས་པ་ནི་སྔོན་ཏིང་ངེ་འཛིན་ལ་གོམས་པ་
དང༌། ཁམས་གོང་མར་སྐྱེ་བའི་ལས་རྒྱ་ཆེ་ན། སྙོམས་འཇུག་སྟོན་པའི་གསུང་རབ་ལ་ཐོས་
བསམ་བྱས་པ། གཞན་གྱི་མན་ངག་གི་མཐུ་ལས། བསྐལ་པ་འཇིག་པའི་ཚེ་ཆོས་ཉིད་ཀྱིས་
ཐོབ་པ་སྟེ་ལྔའོ། །གསུམ་པ་ལ་ཉེར་བསྡོགས། དངོས་གཞིའོ། དང་པོ་ལ། དབྱེ་བ་རྣམ་གཞག་
གོ །དང་པོ་ནི། མཚན་ཉིད་རབ་ཏུ་རིག་པ་ཡིད་བྱེད། མོས་པ་ལས་བྱུང་བ། རབ་ཏུ་དབེན་པ།
དགའ་བ་སྡུད་པ། དཔྱོད་པ། སྦྱོར་བ་མཐའ་ཡིད་བྱེད་དང་དྲུག་གོ། །དེའི་དང་པོ་ནི། འདོད་
པ་ལ་རིགས་པ་བསམ་གཏན་དང་པོ་ལ་ཞི་བར་ལྟ་བའི་ཐོས་བསམ་གྱི་སེསམ་ཏེ་སྤང་བླང་གི་
ཕྱིར་སེམས་འཇོག་གོ། །གཉིས་པ་ནི། ཞི་རགས་དེ་ལ་དམིགས་པའི་ཞི་ལྷག་ཟུང་འཇུག་སྒོམ་
པ་དེ་སྤང་བླང་གི་དོན་དུ་ཡང་དག་པར་སྦྱོར་བ་རྩོམ་མོ། །གསུམ་པ་ནི། ཞི་གནས་ལ་གོམས་
པ་སྟེ་ཉོན་མོངས་ཆེན་པོ་གསུམ་སྤོང་ངོ༌། །བཞི་པ་ནི། དེ་གསུམ་སྤངས་པའི་དགའ་བདེ་ཅུང་
ཟད་ཐོབ་པས་གཞན་ཡང་སྤོང་བར་སྤྲོ་བའི་ཡིད་བྱེད་དེ་ཉོན་མོངས་འབྲིང་གསུམ་སྤོང་ངོ༌།
།ལྔ་པ་ནི། སླར་སྤོང་རྒྱུ་ཡོད་མེད་དཔྱད་པས་ཕྲ་མོ་ཡོད་པར་རྟོགས་ནས་སྡུག་པའི་མཚན་མ་
ཡིད་ལ་བྱེད་པས་སོ་སོར་རྟོག་པ་སྟེ་ཐོབ་པའི་ཡོན་ཏན་ལ་ང་རྒྱལ་མེད་པར་བྱེད་དོ། །དྲུག་པ་
ནི། ཕྲ་བ་རྣམས་ཀྱང་སྤོང་བར་ཡིད་ལ་བྱེད་པ་སྟེ་ཉོན་མོངས་ཆུང་ངུ་གསུམ་སྤོང་ངོ༌། །འདི་
རྣམས་རེ་རེ་ལ་གཟུགས་ཁམས་སུ་གནས་ཀྱི་སྒོ་ནས་བཅུ་བདུན་དུའང་འགྱུར་རོ། །དྲུག་པ་དེ་
དག་ཡིད་བྱེད་ཀྱི་དང་ལམ་གྱི་སྒོ་ནས་བཞིར་ཡང་འདུ་སྟེ། མཚན་ཉིད་རབ་རིག་དང་མོས་པ་
ཡིད་བྱེད་གཉིས་ནི་རྗེས་སུ་མཐུན་པ་ཡིད་བྱེད་དེ་སྦྱོར་བའི་ལམ་དང་། རབ་དབེན་དང་སྦྱོར་
མཐའ་ཡིད་བྱེད་གཉིས་ནི་གཉེན་པོ་ཡིད་བྱེད་དེ་བར་ཆད་མེད་ལམ་དང་། དགའ་སྡུད་ནི་དང་
བར་གྱུར་པ་ཡིད་བྱེད་དེ་ལམ་བཞི་ཆར་དང་། དཔྱོད་པ་ཡིད་བྱེད་ནི་སོ་སོར་རྟོག་པ་ཡིད་བྱེད་
16



དེ་ཁྱད་པར་གྱི་ལམ་གྱིས་བསྡུས་སོ། །གཉིས་པ་ནི། བསམ་གཏན་དང་པོའི་ཉེར་བསྡོགས་ལ་
ནི་དག་པ་བ་དང་། ཟག་མེད་གཉིས་ཡོད། དང་པོ་ཡན་ཆད་ལ་ལམ་ཟག་མེད་ཀྱང་འོག་སའི་
དངོས་གཞིའི་རྟེན་ལ་སྒྲུབ་པའི་ཕྱིར་ཟག་མེད་མེད་དོ། །དང་པོ་ལ་མི་མཚུངས་ཏེ་དངོས་གཞི་
མ་ཐོབ་པའི་རྒྱུན་ཞུགས་སོགས་དེའི་ཉེར་བསྡོགས་ལ་བརྟེན་དགོས་པའི་ཕྱིར། དེས་ན་དང་
པོའི་ཉེར་བསྡོགས་ལ་རྟེན་ནས་ཁམས་གསུམ་ལས་འདའ་ནུས་པས་དེ་ལ་མི་ལྕོགས་མེད་པ་
ཞེས་ཀྱང་བྱའོ། །ཉེར་བསྡོགས་རྣམས་འོག་ས་ལ་ཆགས་པ་དང་བྲལ་བྱེད་ཀྱི་ལམ་ཁོ་ན་ཡིན་
པས་ཉོན་མོངས་ཅན་མི་སྲིད་དོ། །དངོས་གཞི་དག་གི་ནི་འོག་ས་ལས་འདའ་བར་མི་བྱེད་ཅིང་
། ཁྱད་པར་ཟག་བཅས་ནི་མཐོང་ཆོས་བདེར་གནས་དང་ཡོན་ཏན་མངོན་པར་སྒྲུབ་པའི་ལམ་
ཡིན་གྱི་ཆགས་པ་དང་བྲལ་བྱེད་མ་ཡིན་ཏེ་རང་སའི་སྲེད་པས་བཅིངས་པ་དང་གོང་ས་ལས་
དམན་པའི་ཕྱིར། ཟག་མེད་ཀྱི་ནི་རང་ས་དང་གོང་སའི་གཉེན་པོ་བྱེད་པས་འདོད་ཆགས་དང་
བྲལ་བྱེད་ཀྱི་ལམ་ཡང་ཡིན་ནོ། །དེ་ལྟར་བསམ་གཏན་དང་པོ་ནས་སྲིད་རྩེའི་བར་གྱི་ཉེར་
བསྡོགས་རྣམས་སྒོམ་ཚུལ་ཕལ་ཆེར་མཚུངས་ལ། འོན་ཀྱང་གཟུགས་མེད་ཀྱི་རྟེན་ལ་ཡིད་བྱེད་
དང་པོ་སྒོམ་བྱུང་ངོ༌། །གཉིས་པ་ལ་ཡན་ལག་གི་སྒོ་ནས་འོག་ས་ལས་འདས་པ་བསམ་གཏན་
བཞི། འདུ་ཤེས་ཀྱི་སྒོ་ནས་འོག་ས་ལས་འདས་པ་གཟུགས་མེད་བཞིའོ། དང་པོ་ནི། བསམ་
གཏན་དང་པོའི་དངོས་གཞི་ནི་ཡན་ལག་ལྔ་ལྡན་ཏེ། སེམས་རྩིང་ཞིབ་ཀྱི་ངོ་བོ་རྟོག་དཔྱོད་
གཉིས་གཉེན་པོའི་ཡན་ལག སེམས་ལ་དགའ་བ་དང་ལུས་ལ་བདེ་བ་གཉིས་འབྱུང་བ་ཕན་
ཡོན་གྱི་ཡན་ལག །སེམས་རྩེ་གཅིག་པའི་ཏིང་ངེ་འཛིན་གནས་ཀྱི་ཡན་ལག་གོ །འདི་ལ་རྟོག་
པ་ནི་ཆོས་རགས་པས་བསམ་གཏན་དང་པོ་ལ་ཆགས་པ་དང་མ་བྲལ་བས་ཀྱང་སྤོང་ནུས་པའི་
ཕྱིར་རྟོག་དཔྱོད་གཉིས་ཀ་དང་བཅས་པའི་དངོས་གཞི་ཙམ་དང༌། རྟོག་མེད་དཔྱོད་ཙམ་གྱི་
དངོས་གཞི་ཁྱད་པར་ཅན་གཉིས་སུ་ཡང་ཕྱེའོ། །གཉིས་པ་ནི་ཡན་ལག་བཞི་སྟེ། བསམ་



གཏན་གྱི་སྐྱོན་རྟོག་དཔྱོད་ལས་འདས་པའི་ནང་རབ་དང་གཉེན་པོའི་ཡན་ལག །ཚོར་བ་ཡིད་
བདེའི་ངོ་བོར་གྱུར་པའི་དགའ་བདེ་གཉིས་ཕན་ཡོན་གྱི་ཡན་ལག །ཏིང་ངེ་འཛིན་གནས་ཀྱི་
ཡན་ལག །གསུམ་པ་ནི་ཡན་ལག་ལྔ་སྟེ། དམིགས་རྣམ་མི་བརྗེད་པར་འཛིན་པའི་དྲན་པ་
བསམ་གཏན་ལ་སྐྱོན་བྱུང་མ་བྱུང་དཔྱོད་པའི་ཤེས་བཞིན་བདེ་སྡུག་སོགས་ཀྱི་འདུ་བྱེད་དང་
བྲལ་བའི་འདུ་བྱེད་བཏང་སྙོམས་གསུམ་གཉེན་པོའི་ཡན་ལག །སེམས་ཚོར་བདེ་བ་ཕན་ཡོན་
གྱི་ཡན་ལག། ཏིང་འཛིན་གནས་ཀྱི་ཡན་ལག་གོ། །བཞི་པ་ནི་ཡན་ལག་བཞི་སྟེ། བསམ་
གཏན་གྱི་སྐྱོན་བརྒྱད་ལས་གྲོལ་བའི་དྲན་པ་དང་འདུ་བྱེད་བཏང་སྙོམས་གཉིས་གཉེན་པོའི་
ཡན་ལག། ཚོར་བ་བཏང་སྙོམས་ཕན་ཡོན་གྱི་ཡན་ལག། ཏིང་འཛིན་གནས་ཀྱི་ཡན་ལག་གོ།
།ཡན་ལག་ཅེས་པའི་དོན་ནི་དེ་དང་དེའི་ངོ་བོ་ཡིན་པའོ། །འདི་རྣམས་ལ་གནས་ཀྱིས་ཕྱེ་ན་
བཅུ་བདུན་དུ་འགྱུར་ཞིང་ངོ་བོའི་སྒོ་ནས་ཕྱེ་ན་ཉོན་མོངས་ཅན། དག་པ་བ། ཟག་མེད་གསུམ།
དང་པོ་ནི་རང་སའི་རྩ་ཉོན་ནམ་ཉེ་ཉོན་གྱིས་བཅིངས་པའོ། །གཉིས་པ་ནི་འཇིག་རྟེན་པའི་
དགེ་བ་ཞི་རགས་ཀྱི་རྣམ་པ་ཅན་ཏེ་ཉམས་པ་ཆ་མཐུན་སོགས་བཞི་ཡོད་དོ། །གསུམ་པ་ནི་
ལྷག་མཐོང་གི་ངོ་བོར་གྱུར་པའི་བདེན་པའི་རྣམ་པ་ཅན་ཡིན་ཅིང་རྟོག་དཔྱོད་དང་མི་ལྡན་ནོ།
།གཉིས་པ་ གཟུགས་མེད་བཞི་ནི། སྦྱོར་བའི་དུས་སུ་ གཟུགས་དང་ ཐོགས་པའི་ འདུ་ཤེས་
གཤིག་ནས་ཆོས་ཐམས་ཅད་ནམ་མཁའ་ལྟར་མཐའ་ཡས་སྙམ་པ་དང་། རྣམ་ཤེས་ལྟར་
མཐའ་ཡས་སོ་སྙམ་པ་དང༌། བཟུང་བྱ་ རགས་པ་ཅི་ཡང་མེད་དོ་སྙམ་པ་དང༌། བཟུང་ བྱ་
རིགས་པ་ཡོད་པ་མ་ཡིན་ཕྲ་བ་མེད་པ་མ་ཡིན་སྙམ་དུ་ཡིད་ལ་བྱས་པ་དེ་རྣམས་རིམ་བཞིན་
མངོན་དུ་གྱུར་པའི་སྙོམས་འཇུག་གོ། །དེ་དག་ལ་ངོ་བོས་ཕྱེ་ན་དབུ་མ་པས་སྔར་ལྟར་གསུམ་
དུ་འདོད། བྱེ་སྨྲས་སྲིད་རྩེར་ནི་ཟག་མེད་མི་འདོད་དོ། །བཞི་པ་ནི། འབྲས་བུ་སྐྱེས་བའི་
བསམ་གཟུགས་དང་དེའི་གང་ཟག་རྣམས་དོན་གཅིག་ཅིང་། གཟུགས་ཁམས་ཀྱི་སྣོད་དང་



སྤྱན་མངོན་ཤེས་རྣམས་བདག་འབྲས་། ཉེར་ལེན་གྱི་ཕུང་པོ་ནི་རྣམ་སྨིན་གྱི་འབྲས་བུ། བྱང་
ཕྱོགས་ཀྱི་ཆོས་རྣམས་རྒྱུ་མཐུན་གྱི་འབྲས་བུའོ། །གཉིས་པ་ཚད་མེད་བཞི་བཤད་པ་ལ། སྐྱེ་
ཚུལ། ངོ་བོ། འབྲས་བུའོ། དང་པོ་ནི། རྒྱུའི་རྐྱེན་རིགས་བདག་པོའི་རྐྱེན་དེ་སྟོན་བྱེད་ཀྱི་
བསྟན་བཅོས་དང་དགེ་བཤེས་དམིགས་རྐྱེན་བདེ་བ་མེད་པ་སྡུག་བསྔལ་གྱིས་ནོན་པ་བདེ་བ་
ཅན་ཆགས་སྡང་ཅན་གྱི་སེམས་ཅན་ཏེ་རྐྱེན་བཞི་ཚང་བ་ལས་སྐྱེའོ། །གཉིས་པ་ནི། བདེ་བ་
དང་ཕྲད་འདོད་སྡུག་བསྔལ་དང་བྲལ་འདོད་བདེ་བ་དང་མི་འབྲལ་བར་འདོད་པ་དེ་རྣམས་
སེམས་ཅན་ཐམས་ཅད་ལ་ཁྱད་མེད་པར་སྒྲུབ་འདོད་དེ། །གོ་རིམ་བཞིན་གནོད་སེམས། རྣམ་
འཚེ། མི་དགའ་བ། ཆགས་སྡང་མེད་པའི་དགེ་རྩ་རྣམས་སོ། །གསུམ་པ་ནི། གནས་སྐབས་
མཐར་ཐུག་གཉིས་ཀར་དོན་གཉིས་རྒྱ་ཆེན་པོ་འགྲུབ་བོ། །གསུམ་པ་ཚོགས་བཅུ་བདུན་གྱི་
སྒྲུབ་པ་ལ། སྤྱིར་བསྟན་པ། འགའ་ཞིག་བྱེ་བྲག་ཏུ་བཤད་པའོ། དང་པོ་ནི། ཚུལ་དེ་རྣམས་
ཀྱིས་ཐེག་ཆེན་དུ་ཞུགས་པའི་ཚེ། ཚོགས་གཉིས་མཐུ་ཅན་དུ་འགྱུར་བས་ཚོགས་སྒྲུབ་བཤད་
པ་ལ་བཅུ་བདུན་ལས། བསམ་པ་བརྩེ་བ་ཆེན་པོའི་ཚོགས་དང་། མདོ་ནི། སེམས་ཅན་དམྱལ་
བ་རྣམས་ཀྱི་སྡུག་བསྔལ་རབ་ཏུ་བཅིལ་ནས་ཞེས་སོགས་ཏེ་དང་པོའོ། ཚོགས་དང་ཞེས་པ་
འོག་མ་རྣམས་ལ་ཡང་ངོ༌། །སྦྱོར་བ་སྦྱིན་པ་ལ་སོགས་པའི་ཕྱིན་དྲུག་དང༌། སྦྱིན་པའི་ཕར་
ཕྱིན་ལ་གནས་ཤིང་ ཞེས་པ་ནས། སེམས་ཅན་རྣམས་དགེ་བཅུའི་ལམ་ལ་འགོད་དོ་ཞེས་
སོགས་ཏེ་བདུན་ནོ། །མཉམ་པར་བཞག་པ་གཞན་དོན་ལ་རྩེ་གཅིག་པའི་ཞི་གནས་ཏེ། རྣམ་
མཁྱེན་ཉིད་དང་ལྡན་པའི་སེམས་ཀྱི་གནས་ཞེས་སོགས་ཏེ་བརྒྱད་པའོ། །ཞི་གནས་ཞེས་པའི་
དོན་ནི་རྣམ་གཡེང་ཞི་གནས་སེམས་རྩེ་གཅིག་ཏུ་གནས་པའོ། །དེའི་དམིགས་པ་ལ་མཚན་མ་
དང་མཚན་མེད་གཉིས་རང་ངོ་ལ་འཇིག་རྟེན་པ་དང་འཇིག་རྟེན་ལས་འདས་པ་གཉིས་ཡོད།
སེམས་གནས་པའི་ཐབས་ནི་དགུ་སྟེ། དང་པོར་དམིགས་པ་ལ་སེམས་འཇོག་པར་བྱེད། ཡུན་
79



སྲིངས་ནས་རྒྱུན་དུ་འཇོག་པར་བྱེད། འཕྲོ་ན་སླར་གླན་ཏེ་འཇོག་པར་བྱེད། མི་འཕྲོ་བའི་ཕྱིར་
དྲན་པ་དང་བཅས་ཏེ་ཉེ་བར་འཇོག་པར་བྱེད། འདོད་ཡོན་ལ་མི་བལྟ་བར་སེམས་འདུལ་བར་
བྱེད། རྣམ་གཡེང་ལ་ཉེས་དམིགས་སུ་བལྟ་བས་སེམས་ཞི་བར་བྱེད། རྣམ་རྟོག་མངོན་གྱུར་
བྱུང་ཡང་དང་དུ་མི་ལེན་པས་རབ་ཏུ་ཞི་བར་བྱེད། བྱིང་རྒོད་བཀག་ནས་སེམས་རྩེ་གཅིག་ཏུ་
བྱེད། གོམས་པ་ན་འབད་མེད་དུ་མཉམ་པར་འཇོག་པར་བྱེད་པའོ། །དེའི་ཚེ་གནས་ཚུལ་
རྟོགས་པའི་ལྷག་མཐོང་དང་བཅས་པ་དང་། རང་གི་མཚན་ཉིད་སྟོང་པ་ཉིད་ཀྱི་སླད་དུ་གོ་ཆ་
མ་མཆིས་པའི་ཞེས་སོགས་ཏེ་དགུ་པའོ། འདིའི་སྒྲ་དོན་ནི། དོན་གྱི་གནས་ཚུལ་ལ་དཔྱད་ནས་
ཞུགས་པས་དེ་མི་བསླུ་བར་ལྷག་གི་མཐོང་བའམ་ཐོབ་པའོ། དཔྱད་ཞུགས་ཀྱི་ལྷག་མཐོང་
མོས་སྤྱོད་ན་ཡང་ཡོད། ཐོབ་པའི་ལྷག་མཐོང་འདས་ལམ་ཁོ་ན་ལའོ། །དེས་ནི་མ་རྟོགས་ལོག་
རྟོག་གསུམ་ག་སེལ་ལོ། ངོ་བོ་ནི་ཤེས་རབ་སྟེ། གང་ཟག་དང་ཆོས་ཀྱི་བདག་འཛིན་དང་བྲལ་
བའི་དབྱེ་བས་གཉིས་ཡོད་དོ། ཟབ་པ་དང་རྒྱ་ཆེ་བ་གཉིས་ཟུང་དུ་འབྲེལ་བའི་ལམ་གང་ཡིན་
པ་དང་། མ་བཅིངས་མ་གྲོལ་བ་དེ་ཡིས་རྣམ་མཁྱེན་ཉིད་དུ་ཞེས་སོགས་ཏེ་བཅུ་པའོ། །མཉམ་
པར་མ་བཞག་པར་སེམས་ཅན་སྒྲོལ་བའི་ཐབས་ལ་མཁས་པ་གང་ཡིན་པ་དང་ཕྱི་ནང་གི་
དངོས་པོ་ཡོངས་སུ་གཏོང་སྟེ་དེ་ཡང་སེམས་ཅན་ཐམས་ཅད་དང་ཐུན་མོང་དུ་བྱས་ནས་ཞེས་ཏེ་
བཅུ་གཅིག་པའོ། །ལྟ་བ་ཡེ་ཤེས་དང་ནི་ཐེག་པ་ཆེན་པོ་ནི་འདི་ལྟ་སྟེ་ནང་སྟོང་པ་ཉིད་དང་
ཞེས་སོགས་ཏེ་བཅུ་གཉིས་པའོ། །སྤྱོད་པ་ཏིང་ངེ་འཛིན་དུ་མ་ལ་བརྟེན་པའི་བསོད་ནམས་
གསོག་པ་དང་། འདི་ལྟ་སྟེ་དཔའ་བར་འགྲོ་བའི་ཏིང་ངེ་འཛིན་དང་ཞེས་སོགས་ཏེ་བཅུ་གསུམ་
པའོ། །འབྲས་བུ་སྒྲུབ་པའི་ལམ་བྱང་ཕྱོགས་སྡེ་ཚན་བདུན་རྣམ་ཐར་སྒོ་གསུམ། ཤེས་པ་བཅུ་
གཅིག། དབང་པོ་གསུམ། ཏིང་ངེ་འཛིན་གསུམ། རྗེས་དྲན་བཅུ། ཚད་མེད་བཞི། བསམ་
གཏན་བཞི། གཟུགས་མེད་བཞི། རྣམ་ཐར་བརྒྱད། མཐར་གནས་ཀྱི་སྙོམས་འཇུག་དགུ།
80



སྟོབས་བཅུ། མི་འཇིགས་པ་བཞི། སོ་སོར་རིག་པ་བཞི། མ་འདྲེས་པའི་ཆོས་བཅོ་བརྒྱད་དེ་སྡེ་
ཚན་ཉེར་གཅིག་དང་། འདི་ལྟ་སྟེ་དྲན་པ་ཉེ་བར་བཞག་པ་བཞི་དང་ཞེས་སོགས་ཏེ་བཅུ་བཞི་
པའོ། ལེགས་པའི་ལམ་མི་བརྗེད་པའི་གཟུངས་དང་། ཨ་ཞེས་བྱ་བ་ནི་མ་སྐྱེས་པའི་ཕྱི་ཆོས་
ཐམས་ཅད་ཀྱི་སྒོའོ། །ཞེས་སོགས་ཏེ་བཅོ་ལྔ་པའོ། །གཟུངས་འདི་ལ་བཞི་ཡོད་པ་ལས། དང་
པོ་ཚིག་གམ་ཆོས་ཀྱི་གཟུངས་ནི། སར་ཞུགས་ཀྱི་སེམས་དཔའ་ལ་མངའ་སྟེ། མིང་ཚིག་ཡི་
གེའི་ཚོགས་རྒྱ་ཆེན་པོ་ཐོས་པའི་མོད་ལ་ཟིན་ཅིང་མི་བརྗེད་པའོ། །དོན་གྱི་གཟུངས་ནི་དེ་དག་
གི་དོན་ཏུ་རྟོགས་ཤིང་མི་བརྗེད་པའོ། བཟོད་པའི་གཟུངས་ནི་སྦྱོར་ལམ་བཟོད་པ་ནས་ལྡན་
ཏེ། ཨ་ཞེས་པ་སྐྱེ་མེད་མཚོན་པ་ངེས་པར་བྱས་ནས་དེའི་དོན་གྱི་ཆོས་ཐམས་ཅད་ལ་རྒྱས་
གདབ་སྟེ་སྒོམ་པས་གོམས་པ་རྫོགས་པ་ན་ཆོས་ཐམས་ཅད་མ་སྐྱེས་པར་རྟོགས་པའི་བཟོད་པ་
ཐོབ་ནུས་པ་ལྟ་བུའོ། །གསང་སྔགས་ཀྱི་གཟུངས་ནི་སར་གནས་ཀྱི་སེམས་དཔའ་རྣམས་ཀྱིས་
སྔགས་ཀྱི་ཡི་གེ་ལ་བྱིན་གྱིས་བརླབས་པས། སྔགས་དེས་རིམས་ནད་སོགས་འཇོམས་ནུས་པ་
ལྟ་བུའོ། །དེ་རྣམས་ལས་དང་པོ་གཉིས་གཟུངས་དངོས་ཡིན་ལ། ཕྱི་མ་གཉིས་ནི་བྱང་སེམས་
དེའི་རྒྱུད་ཀྱིས་དེ་དང་དེའི་ནུས་པ་འཛིན་པའི་ཆ་ནས་བཞག་པའོ། །བཅུ་དྲུག་པ་ནི་ཡོན་ཏན་
གྱི་རྟེན་བྱེད་པའི་ས་བཅུ་དང། ཉེས་པ་སེལ་བའི་གཉེན་པོའི་ཚོགས་ཀྱི་སྒྲུབ་པ་ཡིས་ནི་བཅུ་
བདུན་པ་སྟེ་དེ་དག་གི་མདོ་ནི་འོག་ནས་འཆད་དོ། །དེ་རྣམས་ཀྱི་རིམ་པ་ནི་ཐེག་པ་ལ་གནས་
ནས་གོ་ཆ་ཆེན་པོ་བགོས་པར་འཇོག་བྱེད་དང་། ཐེག་པ་རང་གི་ངོ་བོ་གཉིས་ཡོད་པས་དང་པོ་
ནི་སྒྲུབ་པ་དང་པོ་བཅུའོ། །གཉིས་པ་ལ་འགྲོད་བྱེད་ལམ། མཐར་ཕྱིན་པའི་རྒྱུ་གཉིས་ཡོད་
པས་དང་པོ་ནི། སྒྲུབ་པ་དེ་འོག་ལྔའོ། །གཉིས་པ་ནི་སྒྲུབ་པ་མཐའ་མ་གཉིས་སྟེ། སྒྲུབ་པ་དེ་
དག་ཕྱི་མ་ཕྱི་མ་སྔ་མ་སྔ་མ་ལས་བྱུང་བའི་འབྲེལ་པ་ཅན་ཡིན་པར་ཤེས་པར་བྱའོ་། གཉིས་པ་
འགའ་ཞིག་ཁྱད་པར་དུ་བཤད་པ་ལ། ཡེ་ཤེས། ས། གཉེན་པོའི་ཚོགས་བཤད་པའོ། །དང་པོ་
si



ལ་དབྱེ་བ། ས་མཚམས་སོ། །དང་པོ་ནི། བར་དུ་བདག་ཟློག་གི་སྐབས་དང་བསྟུན་ནས་ཀུན་
རྫོབ་པའི་ཆོས་ཀུན་སྟོང་པར་ཁོང་དུ་ཆུབ་པ་ལས་དབྱེ་བར་མཛད་པས་འདི་སྐབས་ཀྱི་སྟོང་
གཞི་ནི་སྟོང་བྱའི་ཆོས་ཅན་ལ་བྱའི། སྟོང་གཞི་གོ་ཆོད་པོ་འགྱུར་མེད་ཡོངས་གྲུབ་ནི་མ་ཡིན་ཏེ།
དེ་ནི་བློ་ལས་འདས་ཤིང་འགྲང་དུ་མེད་པའི་ཕྱིར། དེས་ན་མིག་སོགས་ནང་གི་ཆོས་དང༌།
གཟུགས་སོགས་ཕྱིའི་ཆོས་དང་། ཕྱི་ནང་གཉིས་ཀར་གྱུར་པ་དབང་རྟེན་ལུས་དང་། སྟོང་པའི་
དངོས་པོ་སྟོང་ཉིད་རྟོགས་པའི་ཡེ་ཤེས་དང་། རྒྱ་ཆེན་པོ་ཕྱོགས་བཅུ་དང་། དོན་དམ་པ་མྱ་ངན་
ལས་འདས་པའི་ལམ་དང༌། རྒྱུ་རྐྱེན་འདུ་བྱས་པ་ལས་སྐྱེས་པ་ཁམས་གསུམ་དང༌། དེ་ལས་
ཅིག་ཤོས་ནམ་མཁའ་ལ་སོགས་པའི་འདུས་མ་བྱས་པ་དང༌། མཐའ་ལས་འདས་པ་རྟག་ཆད་
དང་བྲལ་བའི་རྟེན་འབྲེལ་དང་། ཐོག་མ་དང་ཐ་མ་མེད་པ་འཁོར་བ་དང་། དགེ་ཕྱོགས་དོར་
བ་མེད་པ་བྱང་ཕྱོགས་སོགས་དང་། འཕགས་པ་རྣམས་ཀྱི་ཤེས་མཐོང་གིས་མ་མཛད་པའི་
ཆོས་རྣམས་ཀྱི་རང་བཞིན་དང༌། འདུས་བྱས་མ་བྱས་ཀྱི་ཆོས་ཐམས་ཅད་དང་། ཆོས་རྣམས་ཀྱི་
སྐྱེ་བ་དང་། གཟུགས་རུང་སོགས་མཚན་ཉིད་དང་། ཕན་ཚུན་མི་དམིགས་པ་འདས་མ་འོངས་
སོགས་དུས་དང་། ཚོགས་པ་དང་ལྡན་པའི་དངོས་པོ་མེད་པའི་ངོ་བོ་ཉིད་དང༌། ཅིག་ཤོས་
ཕུང་པོ་ལྔའི་དངོས་པོ་དང༌། ནམ་མཁའ་སོགས་དངོས་པོ་མེད་པ་དང་། ཆོས་རྣམས་ཀྱི་རང་གི་
ངོ་བོ་སྟོང་པ་ཉིད་དང་། ཚུར་མཐོང་གི་རྒྱུད་ཀྱི་ཆོས་ལས་གཞན་འཕགས་པའི་སྤྱོད་ཡུལ་གྱི་ངོ་
བོ་ཉིད་རྣམས་རང་རང་གི་ངོ་བོས་སྟོང་པ་ཉིད་ཡིན་ལ། དེ་ལྟར་ཡུལ་ཉི་ཤུ་པོ་ལ་བདེན་སྟོང་སྒྱུ་
མ་ལྟར་དམིགས་ནས་རྟོགས་པའི་ཡེ་ཤེས་ཀྱང་ཉི་ཤུའོ། །གྲངས་འདི་ནི་འཕགས་སེང་གཉིས་
ཀྱི་བཞེད་པ་ལྟར་ཏེ། མདོ་ལས་ཐོག་མར་སྟོང་ཉིད་བཅུ་དྲུག་གུད་ནས་ཐ་མ་བཞི་གསུངས་པ་
རྣམས་བསྡོམས་པ་ཡིན་ནོ། །གཉིས་པ་ནི། དང་པོ་གསུམ་ནི་མོས་སྤྱོད་ན་སྤྱིར་གཞག། བཞི་
པ་ནི་ཆོས་མཆོག་ལ། དེ་འོག་བདུན་ནི་ས་དང་པོ་ནས་བདུན་པའི་བར་ལ་དེ་འོག་གཉིས་དང་



གཉིས་དང་གཉིས་རྣམས་དག་ས་གསུམ་ལ། དེ་འོག་གསུམ་སངས་རྒྱས་ཀྱི་སར་བཞག་གོ།
དེའི་ཚེ་མོས་སྤྱོད་དུ་རྗེས་མཐུན་དང་གཞན་རྣམས་སུ་མངོན་སུམ་དུ་རྟོགས་སོ། །གཉིས་པ་
སའི་ཚོགས་ལ་སའི་རྣམ་བཞག་སྤྱིར་བསྟན་པ། ཡོངས་སྦྱོང་གི་ཁྱད་པར་གཞུང་དང་སྦྱར་ནས་
སོ་སོར་བཤད་པའོ། །དང་པོ་ལ། མཚན་མཚོན། གཞི་གསུམ། སྤང་བྱའི་རྣམ་བཞག་གོ།
།དང་པོ་ནི། བདག་མེད་མངོན་སུམ་དུ་རྟོགས་པའི་རང་བཞིན་ཡོན་ཏན་གྱི་རྟེན་དུ་གྱུར་པའོ།
གཉིས་པ་ནི། བྷུ་མིའི་སྒྲ་ལས་གོང་ནས་གོང་དུ་བགྲོད་སའི་དོན་ནི་སྤྱིར་བཞག་ལ་སོ་སོའི་སྒྲ་
བཤད་ནི་འོག་ནས་རིམ་པས་འཆད་དོ། །གསུམ་པ་ལ་དབྱེ་བ། གྲངས་ངེས། ཁྱོད་པར་གྱི་
ཆོས་སོ། དང་པོ་ནི། ཕར་ཕྱིན་བཅུ་ལ་སོ་སོར་འཇུག་པའི་སྒོ་ནས་བཅུར་དབྱེའོ། །གཉིས་པ་
ནི། སྦྱོང་བྱེད་ཀྱི་ཆོས་བཅུར་ཡོད་པས་དེ་ལྟར་བཞག་གོ། །གསུམ་པ་ནི། རྗེས་ཐོབ་ཏུ་སྒྱུ་མ་
ལྟར་བསོད་ནམས་གསོག་པ་དང་། རྟོགས་ཟིན་པའི་ཆོས་ཉིད་ལ་ངེས་པ་བསྐྱེད་པའི་གནས་
སྐབས་སའི་ཚོགས་སུ་གྱུར་པ་དང་། མཉམ་བཞག་ཏུ་ཀུན་རྫོབ་ཀྱི་འཁྲུལ་སྣང་བཅད་ནས་
དོན་དམ་རང་བཞིན་གྱི་ཡོད་པའི་སྣང་བ་ལ་དམིགས་པ་སྒྲིབ་གཉིས་དྲུངས་འབྱིན་བྱེད་ཡེ་
ཤེས་དང་གཉེན་པོའི་ཚོགས་སུ་གྱུར་པ་གཉིས་གཉིས་སུ་རྣམ་པར་བཞག་ལ། ས་རྣམས་སུ་
ཆོས་ཉིད་རྟོགས་ཚུལ་ནི། དཔེར་ན། ནམ་མཁའ་ལ་སྤྲིན་ཟད་རིམ་གྱིས་ནམ་མཁའ་མཐོང་བ་
ཇེ་ཆེར་འགྲོ་བ་དེའི་ཚེ། ནམ་མཁའ་ལ་ཆ་ཤས་མེད་ཀྱང་སྤྲིན་བྲལ་བའི་སྒོ་ནས་ཆ་ཤས་
འཇོག་པ་ལྟར། རྟོགས་བྱ་ལ་ཆ་ཤས་མེད་ཀྱང་རང་རྒྱུད་ཀྱི་འཁྲུལ་པ་ཟད་རིམ་གྱིས་མངོན་
རྟོགས་ཀྱང་གོང་འཕེལ་དུ་འགྱུར་རོ། །དེས་ན་ཁྱད་པར་དེ་ལས་ས་དང་པོར་ཆོས་ཉིད་བདག་
གཞན་ཐམས་ཅད་ལ་ཁྱབ་པ་ཀུན་འགྲོའི་དོན། གཉིས་པར་ཆོས་ཉིད་ལ་སྒྲིབ་བྱེད་ཀྱི་དྲི་མ་
སྤང་རུང་དུ་རྟོགས་པ་མཆོག་གི་དོན། གསུམ་པར་ཐེག་ཆེན་གྱི་ཆོས་ཐོས་པ་ནི་ཆོས་ཉིད་ཐ་
དད་མེད་པའི་དོན། དྲུག་པ་ཉོན་མོངས་རྣམ་དག་མ་ཡིན་པ་གློ་བུར་བའི་དོན། བདུན་པར་
83



མདོ་སོགས་ཆོས་ཙམ་གྱི་མཚན་མ་ཐ་དད་མི་འབྱུང་བས་མཚན་འཛིན་བྲལ་བའི་དོན། བརྒྱད་
པར་ཀུན་བྱང་བྲི་གང་མེད་པར་རྟོགས་ཤིང་ཉོན་ཡིད་ཀྱི་ས་བོན་གནས་གྱུར་པས་རྣམ་པར་མི་
རྟོག་པ་དང་། དབང་ཤེས་གནས་གྱུར་པས་ཞིང་དག་པ་ལ་དབང་བའི་གནས་སུ་དགུ་པ་དང་
བཅུ་པར་ཡིད་ཤེས་གནས་གྱུར་པས་རིམ་བཞིན་སོ་སོ་རང་རིག་གི་ཡེ་ཤེས་དང་ཇི་ལྟར་འདོད་
བཞིན་འགྲོ་དོན་བགྱི་བའི་ཕྲིན་ལས་ལ་དབང་བའི་གནས་རྣམས་སུ་རྟོགས་སོ། གཞན་ཡང་
ཞུགས་པ་དང་རྨི་ལམ་གྱི་རྟགས་དང༌། སྤྱི་དང་བྱེ་བྲག་གི་ཡོན་ཏན་དང༌། སྐྱེ་བ་ལེན་ཚུལ།
ཕར་ཕྱིན་ལ་སྤྱོད་ཚུལ་གྱི་ཁྱད་པར་རྣམས་འདིར་ཡི་གེ་བསྡུ་བའི་ཕྱིར་མ་སྨོས་སོ། བཞི་པ་ནི།
ཤེས་སྒྲིབ། ཉོན་སྒྲིབ། ཇི་ལྟར་སྤོང་ཚུལ་ལོ། །དང་པོ་ནི། སྤྱིར་ཤེས་སྒྲིབ་གཟུང་འཛིན་གྱི་
རྟོག་པ་བརྒྱ་རྩ་བརྒྱད་དང་། ཁྱད་པར་ས་རེ་རེ་ལ་ཤིན་ཏུ་རྨོངས་པ་གཉིས་གཉིས་དེའི་གནས་
ངན་ལེན་རེ་རེར་ཡོད་དོ། འདི་ལྟར་ས་དང་པོར་གང་ཟག་དང་ཆོས་ལ་ཞེན་པ་དང་ངན་སོང་
བའི་ཉོན་མོངས་པའི་དང་། གཉིས་པར་ལྟུང་བ་ཕྲ་མོའི་འཁྲུལ་པ་དང་ལས་ཀྱི་རྣམ་པ་སྣ་
ཚོགས་པའི་དང༌། གསུམ་པར་འདོད་ཆགས་ཀྱི་དང་ཐོབ་པའི་གཟུངས་ཡོངས་སུ་མ་རྫོགས་
པའི་དང་། བཞི་པར་སྙོམས་འཇུག་ལ་སྲེད་པའི་དང་། ཆོས་ལ་སྲེད་པའི་དང་། ལྔ་པར་འཁོར་
བ་ལ་ཅིག་ཏུ་མི་ཕྱོགས་ཤིང་མངོན་དུ་ཕྱོགས་པ་དང་མྱང་འདས་ལ་ཅིག་ཏུ་མི་ཕྱོགས་ཤིང་
མངོན་དུ་ཕྱོགས་པའི་དང༌། དྲུག་པ་འདུ་བྱེད་འབྱུང་བ་མངོན་སུམ་དུ་བྱ་བ་དང་། གཟུགས་
སོགས་མཚན་མ་མང་པོ་འབྱུང་བའི་དང༌། བདུན་པར་ཆོས་ཙམ་གྱི་མཚན་མ་ཕྲ་མོ་འབྱུང་བ་
དང༌། མཚན་མེད་ཡིད་ལ་བྱེད་པས་ཐབས་ལ་དང༌། བརྒྱད་པར་མཚན་མེད་ལ་རྩོལ་བ་དང་
མཚན་མ་རྣམས་ལ་མི་དབང་བའི་དང་། དགུ་པར་ཆོས་སྟོན་པ་དང་ཆོས་ཀྱི་ཚིག་དང་ཡི་གེ་
ཚད་མེད་པ་དང་གོང་ནས་གོང་དུ་ཤེས་རབ་སྤོབས་པ་གཟུངས་ཀྱི་དབང་ཐོབ་པ་དང་། སྤོབས་
པ་ལ་དབང་ཐོབ་པའི་དང་། བཅུ་པར་མངོན་ཤེས་ཆེན་པོ་དང་གསང་བ་ཕྲ་མོ་ལ་འཇུག་པའི་
34



དང༌། བཅུ་གཅིག་པར་ཤེས་བྱ་ཀུན་ལ་མ་ཆགས་མ་ཐོགས་པའི་སྒྲིབ་བྱེད་ཆགས་ཐོགས་ཀྱིས་
ཤིན་ཏུ་རྨོངས་པའོ་ཞེས་དགོངས་པ་ངེ་འགྲེལ་ལས་གསུངས་སོ། །གཉིས་པ་ལ་མཐོང་སྒོམ་གྱི་
སྤང་བྱ་གཉིས། དང་པོ་ནི། ལོག་པར་ཞུགས་ཚུལ་གྱི་ཕྱེ་ན། དངོས་སུ། བརྒྱུད་ནས། དབང་
གི་ལོག་ཞུགས་གསུམ། དང་པོ་ནི། ལྟ་བ་དང་པོ་གསུམ་མ་རིག་པ་དང་ཐེ་ཚོམ་སྟེ་རིམ་བཞིན་
བདེན་པ་ལ་བདག་དང་བདག་གིར་དང༌། རྟག་ཆད་དུ་དང་། བདེན་པ་མེད་པར་འཛིན་པ་
དང་། བདེན་པའི་མཚན་ཉིད་ལ་རྨོངས་པ་དང་། དེ་ལས་བསྟན་པ་ལྟར་ཡིན་མིན་ཐེ་ཚོམ་ཟ་
བ་སྟེ་བདེན་པ་ལ་ཉོན་མོངས་གཞན་གྱིས་བར་མ་ཆོད་པར་འཇུག། གཉིས་པ་ནི་ལྟ་བ་དང་
ཚུལ་ཁྲིམས་བརྟུལ་ཞུགས་མཆོག་འཛིན་དང་འདོད་ཆགས་དང་ང་རྒྱལ་ཏེ་རིམ་པས། ལྟ་ངན་
ལ་མཆོག་ཏུ་དང༌། དེ་དང་འགྲེལ་བའི་སྤྱོད་ངན་ལ་མཆོག་ཏུ་འཛིན་པ་དང༌། དེ་དག་གི་
སེམས་ཁེངས་པ་དང་དེ་དག་ལ་སྲེད་པ་སྟེ་བདེན་པར་དམིག་པའི་ཉོན་མོངས་ལ་དམིགས་
ནས་འཇུག། གསུམ་པ་ནི་ཁོང་ཁྲོ་སྟེ་རང་ལྟ་དང་མི་མཐུན་པ་ལ་མནར་སེམས་པའི་དབང་གི་
འཇུག་གོ། །ཉོན་མོངས་པས་འགོག་ལམ་གྱི་བདེན་པ་དངོས་ལ་མི་དམིགས་ཀྱང་མིང་ཙམ་ལ་
དམིགས་པའོ། །ལོག་པར་འཇུག་གཞི་བདེན་པ་བཞི་ལ་འཇུག་ཚུལ་སྡུག་ཀུན་ལ་ཕན་ཚུན་རྒྱུ་
བྱེད་པས་དང་འགོག་ལམ་ལ་སྐྲག་པའི་སྒོ་ནས་སོ། དེའི་ཕྱིར་བདེན་པའི་གནས་ཚུལ་མཐོང་
བ་ན་ཉོན་མོངས་བཟློག་པའོ། །གཉིས་པ་ནི། ཉོན་མོངས་ལྷན་སྐྱེས་དྲུག་པོ་རྣམས་ཏེ་ཡུལ་ལ་
ལོག་ཞུགས་སོ། །གསུམ་པ་ལ་ཐེག་པ་ཆེ་ཆུང་གི་ལུགས་གཉིས། དང་པོ་ནི། གང་ཟག་གི་
བདག་མེད་དང་ཆོས་ཀྱིབདག་མེད་རྟོགས་པ་ལ་སྒྲིབ་བྱེད་ལ་ནི་རིམ་པས་ཉོན་མོངས་པ་ཅན་
དང༌། ཉོན་མོངས་པ་ཅན་མ་ཡིན་པའི་མ་རིག་པ་ཞེས་བྱ་ལ། དང་པོ་ལ་འཁོར་བར་འཆིང་
བྱེད་དངོས་དང་དེས་བཞག་པའི་བག་ཆགས་འདོད་ཆགས་ཀྱི་ཆ་གཉིས། ཕྱི་མ་ལའང་རང་
བཞིན་རྣམ་དག་དང་གློ་བུར་རྣམ་དག་ལ་སྒྲིབ་བྱེད་གཉིས་ཡོད་ཅིང་། དེ་དག་གི་སྔ་མ་སྔ་མ་
s5



ས་དང་པོ་དང༌། ཕྱི་མ་ཕྱི་མ་སྒོམ་ལམ་དུ་སྤོང་ངོ༌། །དེས་ན་མཐོང་ལམ་སྐ་ཅིག་བཅུ་དྲུག་གི་
དབང་དུ་བྱས་ན་སྡུག་བསྔལ་ཆོས་བཟོད་ཀྱིས་ཁམས་གསུམ་གའི་སྡུག་བསྔལ་མཐོང་སྤངས་
སྒྲིབ་པ་གཉིས་ཀ་སྤོང་། ཆོས་ཤེས་ཀྱིས་རྣམ་གྲོལ་ལམ་མངོན་དུ་བྱེད། རྗེས་བཟོད་ཀྱིས་སྔ་
མ་གཉིས་དང་རྗེས་ཤེས་ཀྱིས་ རྗེས་བཟོད་ལ་དམིགས་ནས་འཕགས་ཆོས་ཀྱི་རྒྱུར་འཛིན།
ལྷག་མ་རྣམས་ཀྱང་རིགས་འགྲེའོ། །སྐད་ཅིག་མའི་དབང་དུ་བྱས་ན་མཐོང་སྤངས་ཐམས་ཅད་
དུས་མཐའི་སྐད་ཅིག་ལ་སྤོང་ངོ་། སྒོམ་སྤངས་ནི། ས་གཉིས་པ་ནས་བདུན་པའི་བར་སྒོམ་
ལམ་ཆུང་འབྲིང་སྐོར་གསུམ་གསུམ་གྱིས་རྟོག་པ་དང་ཉོན་མོངས་ཆེ་འབྲིང་སྐོར་གསུམ་གསུམ་
སྤོང་། དག་ས་སྟེ་སྒོམ་ལམ་ཆེན་པོ་སྐོར་གསུམ་གྱིས་རྟོག་པ་ཆུང་ངུ་སྐོར་གསུམ་སྤོང་ཞིང་།
སྤོང་ཚུལ་ནི་ཅིག་ཅར་བ་ཁོ་ནའོ། །གཉིས་པ་ནི། འདོད་པའི་སྡུག་བསྔལ་མཐོང་སྤངས་རྣམས་
སྡུག་བསྔལ་ལ་ཆོས་བཟོད་ཆོས་ཤེས། ཁམས་གོང་གི་རྣམས་སྡུག་བསྔལ་རྗེས་བཟོད་རྗེས་
ཤེས་ཀྱིས་སྤོང་ཞིང་གཞན་ཡང་དེས་མཚན་ནོ། སྒོམ་སྤངས་རྣམས་རིམ་ཅན་དང་ཅིག་ཅར་
སྤོང་བ་གཉིས་ཀ་ཡོད་དོ། དེ་ཡང་འཇིག་རྟེན་པའི་སྒོམ་ལམ་གྱིས་ཞི་རགས་སུ་བལྟ་བས་ཉོན་
མོངས་མངོན་གྱུར་མགོ་ནོན་པ་ཙམ་ཡིན་ལ། འཕགས་ལམ་བདེན་པ་མངོན་རྟོགས་ཀྱིས་ནི་
བག་ཉལ་ཡང་དྲུངས་ནས་འབྱིན་པའོ། གཉིས་པ་ཡོངས་སྦྱོང་གི་ཁྱད་པར་གཞུང་དང་སྦྱར་བ་
ལ། རྒྱུ་ས་དགུའི་ཡོངས་སྦྱོངས། འབྲས་བུ་ས་བཅུ་པའི་མཚན་ཉིད་བཤད་པའོ། །དང་པོ་ལ།
ས་གང་དང་གང་ལ་གནས་པའི་ཚེ་ས་དེ་ཉིད་ཀྱི་དྲི་མ་རང་སྐབས་ཀྱི་རྗེས་ཐོབ་ཏུ་སྦྱོང་ཞིང་ས་
གོང་མའི་ཡོན་ཏན་ཐོབ་ཕྱིར་དུ་ཡང་སྦྱོང་བ་ཡིན་པས་དེ་འཆད་པ་ལ་དགུ་ལས། དང་པོ་ལ་
སྦྱོང་བྱེད་ཐབས། སྦྱོང་ཚུལ་ཤེས་རབ་པོ། །དང་པོ་ནི། ཡོངས་སུ་སྦྱོང་བ་རྣམ་བཅུ་ཡིས། ས་
ནི་དང་པོ་སྔོན་མ་ཐོབ་པའི་ཆོས་ཉིད་རྟོགས་པས་རབ་ཏུ་དགའ་བ་དང་ལྡན་པ་དེ་ཐོབ་པར་
འགྱུར་ཏེ་དགེ་བ་སྒྲུབ་པའི་ལྷག་བསམ་དང་ཕན་པའི་དངོས་པོ་སྒོ་གསུམ་གྱི་བྱ་བ་ཉིད་སྒྲུབ་པ་
s6



དང་སེམས་ཅན་རྣམས་ལ་སེམས་མཉམ་པ་ཉིད་དུ་ཚད་མེད་བཞི་སྒྲུབ་པ་དང་དངོས་པོ་རྣམས་
འཁོར་གསུམ་དག་པས་གཏོང་བ་དང་། རྣམ་མཁྱེན་ལ་འགོད་པའི་བཤེས་གཉེན་ལ་བསྟེན་པ་
དང༌། ཐེག་གསུམ་གྱི་དམ་ཆོས་ལ་དམིགས་པ་ནས་དོན་འཚོལ་བ་དང་རྟག་ཏུ་ཁྱིམ་ནས་ངེས་
པར་འབྱུང་བའི་སེམས་ཉིད་དང་སངས་རྒྱས་ཀྱི་སྐུར་སྒྲུབ་འདོད་པའི་དགའ་བ་དང་། སེམས་
ཅན་སྨིན་བྱེད་ཆོས་སྟོན་པ་དང༌། ཟོལ་མེད་བདེན་པར་སྨྲ་བའི་ཚིག་ནི་ཡོངས་སྦྱོང་བཅུ་པ་
ཡིན་པར་འདོད་དོ། །གཉིས་པ་ནི། འདི་དག་རང་བཞིན་མི་དམིགས་པས། ཡོངས་སུ་སྦྱོང་བ་
ཤེས་པར་བྱ། ཞེས་པ་སྟེ་འདི་ཕྱི་མ་རྣམས་ལ་ཡང་སྦྱོར་རོ། །མདོ་ནི། ས་དང་པོ་ལ་གནས་
པས་ཡོངས་སུ་སྦྱོང་བ་བཅུ་པོ་འདི་དག་བྱ་སྟེ། ཞེས་སོ། །ས་གཉིས་པ་འཆལ་ཚུལ་དང་དམན་
ལམ་ཡིད་བྱེད་ཀྱི་དྲི་མ་མེད་པ་ནི། ཚུལ་ཁྲིམས་གསུམ་དང་གཞན་གྱི་བྱས་པ་ལ་དྲིན་དུ་བཟོ་
བ་དང་གནོད་པ་ལ་བཟོད་པ་དང་། དགེ་བའི་ཆོས་སྒྲུབ་པ་ལ་མི་འགྱོད་པར་རབ་ཏུ་དགའ་བ་
དང༌། སེམས་ཅན་ཀུན་ལ་སྙིང་བརྩེ་ཆེ་བ་དང་། བླ་མ་ལ་བཀུར་སྟིར་བརྩོན་པ་དང་བླ་མ་ལ་
གུས་པས་དམ་ཆོས་ཉན་པ་དང༌། ཡོངས་སྦྱོང་བརྒྱད་པ་ནི། སྦྱིན་པ་ལ་སོགས་ཕྱིན་དྲུག་ལ་
བརྩོན་པ་རྣམས་སོ། །ས་གཉིས་པ་ལ་གནས་པའི་བྱང་སེམས་ཀྱིས་ཆོས་བརྒྱད་ཡིད་ལ་བྱ་སྟེ།
ཞེས་སོ། །ས་གསུམ་པ་ཏིང་ངེ་འཛིན་གྱི་མཐུས་རང་གཞན་ལ་ཆོས་ཀྱི་སྣང་བ་བྱེད་པའི་འོད་
བྱེད་པ་ནི། སངས་རྒྱས་ཀྱི་གསུང་ཐོས་པས་མི་ངོམས་པ་ཉིད་དང་ནི་ཟང་ཟིང་གི་རྙེད་པ་ལ་
ལྟོས་པ་མེད་པར་ཆོས་སྦྱིན་པ་དང༌། སངས་རྒྱས་ཀྱི་སྣོད་བཅུད་ཀྱི་ཞིང་ཀུན་ སྦྱོང་བ་དང་
འཁོར་བའི་ཉེས་པས་ཡོངས་སུ་མི་སྐྱོ་བ་དང་ཉན་རང་གི་སེམས་ལས་བཟློག་པ་ངོ་ཚ་དང་
ཁྲེལ་ཡོད་པ་ཅེས་བྱ་བ་ལ་རློམ་སེམས་མེད་པའི་བདག་ཉིད་དེ་ཡོངས་སྦྱོང་རྣམ་པ་ལྔའོ། །བྱང་
སེམས་ཆེན་པོ་ས་གསུམ་པ་ལ་གནས་པས་ཆོས་ལྔ་ལ་གནས་པར་བྱ་སྟེ། ཞེས་སོ། །ས་བཞི་
པ་བྱང་ཆུབ་ཕྱོགས་མཐུན་གྱི་ཤེས་རབ་ཀྱིས་སྒྲིབ་གཉིས་བསྲེག་པའི་མེའི་འོད་འཕྲོ་བ་ནི།
87



དབེན་པའི་ནགས་སུ་གནས་པ་དང་རང་དོན་དུ་བྱང་ཆུབ་ཀྱང་མི་འདོད་པ་འདོད་པ་ཆུང་བ་
དང་། རྙེད་པ་ལ་ཆོག་ཤེས་པ་དང་སྦྱངས་པའི་ཡོན་ཏན་བཅུ་གཉིས་ཡང་དག་པའི་སྡོམ་རྟེན་
དུ་བཟུང་བ་དང་། བསླབ་པ་གསུམ་སྲོག་གི་ཕྱིར་ཡང་ཡོངས་སུ་མི་གཏོང་བ་དང་འདོད་པའི་
ཡོན་ཏན་རྣམས་ལ་མི་དགའ་བས་སྨོད་པ་དང་གདུལ་བྱ་རྣམས་ཇི་ལྟར་འཚམ་པའི་མྱ་ངན་
ལས་འདས་པའི་ལམ་ལ་སྦྱོར་བར་བརྩོན་པ་དང་། ལུས་ལ་སོགས་པའི་བདོག་པ་ཀུན་གཏོང་
བ་དང་དགེ་ཕྱོགས་ལ་སེམས་མི་ཞུམ་པ་དང་དངོས་པོར་འཛིན་པའི་ལྟ་བ་མེད་པ་སྟེ་ཡོངས་
སྦྱོང་བཅུའོ། །བྱང་སེམས་ཆེན་པོ་ས་བཞི་པ་ལ་གནས་པ་ཆོས་བཅུ་པོ་འདི་དག་ཡོངས་སུ་
བཏང་བར་མི་བྱའོ། །ཞེས་སོ། །ས་ལྔ་པ་སེམས་ཅན་སྨིན་པ་དང་རང་སེམས་ཉོན་མོངས་པར་
མི་འགྱུར་བ་སྟེ་བྱ་དཀའ་བ་གཉིས་བྱེད་པའི་སྦྱང་དཀའ་བ་ནི། ཁྱིམ་པ་དང་རབ་བྱུང་ལ་ཧ་
ཅང་འདྲིས་པ་དང་རང་གི་སྦྱིན་བདག་གི་ཁྱིམ་ལ་འཁྲེན་པ་སྟེ་སེར་སྣ་བྱེད་པ་དང་འདུ་འཛི་
ཡོད་པར་གྱུར་པའི་གནས་བསྟེན་པ་དང་ནི་བདག་ཉིད་བསྟོད་པ་དང་། གཞན་ལ་བརྙས་པ་
དང་སྲོག་གཅོད་སོགས་མི་དགེ་བའི་ལས་ཀྱི་ལམ་བཅུ་དང་། ཡོན་ཏན་གྱི་རློམ་སེམས་ཁེངས་
པ་དང་བླང་དོར་ཕྱིན་ཅི་ལོག་ཏུ་ཞེན་པ་དང་ལོག་པར་ལྟ་བའི་བློ་ངན་པ་དང་ནི། ཉོན་མོངས་
བཟོད་པ་དེ་ལ་སྐྱོན་དུ་མི་བལྟ་བར་རྗེས་སུ་འབྲང་བ་སྟེ་སྐྱོན་བཅུ་པོ་འདི་ནི་རྣམ་པར་སྤངས་
ཤིང་ཡོངས་སུ་སྦྱང་ན་ས་ལྔ་པ་ནི་ཡང་དག་འཐོབ་བོ། །བྱང་སེམས་ཆེན་པོ་ས་ལྔ་པ་ལ་གནས་
པས་ཆོས་བཅུ་ཡོངས་སུ་སྤང་བར་བྱ་སྟེ། ཞེས་སོ། །ས་དྲུག་པ་ཤེས་ཕྱིན་ལ་བརྟེན་ནས་འཁོར་
འདས་ལ་མི་གནས་པའི་ཕྱིར་འཁོར་འདས་མངོན་དུ་གྱུར་པ་ནི། སྦྱིན་པ་དང་ཚུལ་ཁྲིམས་དང་
བཟོད་པ་དང་བརྩོན་འགྲུས་དང་བསམ་གཏན་དང་ཤེས་རབ་སྟེ་ཕྱིན་དྲུག་རབ་ཏུ་རྫོགས་པས་
ལམ་བསྐྱེད་པ་དྲུག་དང༌། སློབ་མ་ཉན་ཐོས་དང་ནི་བསེ་རུ་རང་སངས་རྒྱས་ཀྱི་གོ་འཕང་ལ་
དགའ་བ་སྤངས་པ་གཉིས་དང༌། ཟབ་རྒྱས་ལ་སྐྲག་པའི་སེམས་སྤངས་པ་དང་སློང་ པོས་



བླངས་ན་སེམས་མི་ཞུམ་པ་དང་། བདོག་པོ་ཀུན་གཏོང་ཡང་མི་དགའ་བ་མེད་པ་དང༌། རང་
དབུལ་ཡང་སློང་བ་མི་སྤོང་བ་སྟེ་ལམ་མིན་སྤོང་བ་དྲུག་དང་བཅུ་གཉིས་ཀྱིས་ས་ནི་དྲུག་པ་
ཡང་དག་པར་ཐོབ་པའི་ཡོངས་སྦྱོང་ངོ༌། བྱང་ཆེན་ས་དྲུག་པ་ལ་གནས་པས་ཆོས་དྲུག་ཡོངས་
སུ་རྫོགས་པར་བྱ་སྟེ། ཞེས་དང་། གཞན་ཡང་ཆོས་དྲུག་ཡོངསསུ་སྤང་བར་བྱ་སྟེ། ཞེས་སོ།
།ས་བདུན་པ་བགྲོད་པ་གཅིག་པའི་ལམ་དང་འབྲེལ་བས་མཚན་མར་འཛིན་པ་ལས་རིང་དུ་
སོང་བའི་ཡོངས་སྦྱོང་ལ། སྤང་བྱ། བླང་བྱ་གཉིས། དང་པོ་ནི། བདག་དང་སེམས་ཅན་དུ་
འཛིན་པ་དང་སྲོག་དང་གང་ཟག་དང་ཆད་པ་དང་རྟག་པ་དང་། མཚན་མ་ཉོན་མོངས་དང་ཐ་
དད་པའི་རྒྱུར་འཛིན་པ་ནི་ཉོན་སྒྲིབ་ཀྱི་ཆ་བརྒྱད་དང་། ཕུང་པོ་དང་ཁམས་དང་སྐྱེ་མཆེད་དག་
དང་ནི་ཁམས་གསུམ་པོ་ལ་གནས་པར་འཛིན་པ་དང་དེ་དག་ལ་ཆགས་པ་དང་འཁོར་བ་ལས་
འདའ་མི་ནུས་སོ་སྙམ་ནས་སེམས་ནི་ཀུན་ཏུ་ཞུམ་པ་དང་དྲུག་ནི་ཤེས་སྒྲིབ། གཞི་ལ་མཚན་
མར་སྤྱོད་པ། དཀོན་མཆོག་གསུམ་དང་ཚུལ་ཁྲིམས་ལ་དེ་དང་དེར་མཚན་མར་ལྟ་བའི་མངོན་
ཞེན་དང་བཅས་པ་ནི་ལམ་ལ་མཚན་མར་སྤྱོད་པ་བཞི། ཆོས་ཅན་གློ་བུར་བ་སྟོང་པའི་དོན་
ཉིད་ལ་རྩོད་པ་དང༌། དེ་ལྟར་གསུངས་པ་དང་དེ་བཞིན་ཉིད་མི་སྟོང་བར་གསུངས་པ་འགལ་
བར་སེམས་པ་ནི་རྣམ་པ་ལ་མཚན་མར་འཛིན་པ་གཉིས་ཏེ་ཉེས་པ་ནི་ཉི་ཤ་གང་ལ་རྣམ་པར་
ཆད་ཅིང་སྤངས་པ་ན་དེ་ཡིས་ས་ནི་བདུན་པ་ཐོབ་པོ། གཉིས་པ་ནི། སྟོང་པ་ཉིད་དང་མཚན་
མ་མེད་པ་དང་སྨོན་པ་མེད་པ་སྟེ་རྣམ་ཐར་སྒོ་གསུམ་ཤེས་པ་དང་འཁོར་གསུམ་རྣམ་པར་དག་
པས་དགེ་བཅུ་སྒྲུབ་པ་ཉིད་དང༌། རིས་མེད་པའི་སྙིང་རྗེ་ཆེན་པོ་དང་ནི་གང་ལ་ཡང་རློམ་པ་
མེད་པ་དང་ཀུན་རྫོབ་པའི་ཆོས་ཐམས་ཅད་མི་དམིགས་པར་མཉམ་པ་ཉིད་དང་དོན་དམ་པའི་
ཚུལ་གཅིག་ཏུ་ཤེས་པ་དང་བརྒྱད་ནི་ཉོན་སྒྲིབ་ཀྱི་གཉེན་པོ། ཆོས་ཐམས་ཅད་མི་སྐྱེ་བར་ཤེས་
པ་དང་ཆོས་ཟབ་མོ་ལ་བཟོད་པ་ཤེས་པ་དང་ཆོས་རྣམས་ཐེག་ཆེན་གྱི་དོན་གྱི་རྣམ་པ་གཅིག་



ཏུ་སྟོན་པ་དང༌། རྣམ་པར་རྟོག་པ་ཀུན་ཏུ་འཇོམས་པ་དང་མཚན་མའི་འདུ་ཤེས་ལྟ་བ་ལྔ་དང༌
ཆགས་སོགས་ཉོན་མོངས་སྤོང་བ་དང་། རྣམ་མཁྱེན་རྩེ་གཅིག་པའི་ཞི་གནས་ངེས་པར་སེམས་
པ་དང་དྲུག་གཞི་ལ་རྟོག་པའི་གཉེན་པོ། ལྷག་མཐོང་གིས་ཤེས་རབ་ལ་ནི་མཁས་པ་དང་
སེམས་དུལ་བ་དང་ཆོས་ཐམས་ཅད་ལ་རྨོངས་པའི་ཐོགས་པ་མེད་པའི་ཡེ་ཤེས་དང་ཡུལ་ལ་
སེམས་ཆགས་པའི་ས་མིན་པ་ཤེས་པ་དང་གཞི་ལམ་མ་རྟོགས་པའི་གཉེན་པོ། རང་གར་
འདོད་པའི་སངས་རྒྱས་ཀྱི་ཞིང་གཞན་དང་གཞན་དུ་ནི་ཅིག་ཅར་དུས་མཉམ་དུ་འགྲོ་བ་དང་།
ཀུན་ཏུ་བདག་གི་ལུས་ཀྱི་ངོ་བོ་ནི་སྤྲུལ་པ་སྣ་ཚོགས་སུ་སྟོན་པ་ཉིད་དང་ནི་རྣམ་པ་ལ་རྟོག་པའི་
གཉེན་པོ་གཉིས་ཏེ། སངས་རྒྱས་ཀྱི་དྲུང་དུ་ཕྱིན་ནས་སྒྲོ་འདོགས་གཅོད་པས་སོ། དེ་ལྟར་ན་
ཉི་ཤུའོ། །བྱང་སེམས་ས་བདུན་པ་ལ་གནས་པ་ལ་ཆོས་ཉི་ཤུ་མི་འབྱུང་སྟེ། ཞེས་དང་། བྱང་
ཆེན་ས་བདུན་པ་ལ་གནས་པས་ཆོས་ཉི་ཤུ་པོ་འདི་དག་རྫོགས་པར་བྱ་སྟེ། ཞེས་སོ། །ས་
བརྒྱད་པ་མཚན་མ་དང་མཚན་མེད་ལ་རྩོལ་བའི་འདུ་ཤེས་གཉིས་ཀྱི་མི་གཡོ་བ་ནི། སེམས་
ཅན་ཀུན་གྱི་ཡིད་ཀྱི་སྤྱོད་པ་ཤེས་པ་དང་དག་མ་དག་གི་ཞིང་སྣ་ཚོགས་སུ་གཞན་དོན་གྱི་ཕྱིར་
རྫུ་འཕྲུལ་གྱི་མངོན་པར་ཤེས་པས་རྩེ་བ་དང་། སངས་རྒྱས་ཀྱི་ཞིང་བཟང་པོ་སྒྲུབ་པ་དང་
གནས་སྣང་གི་ཆོས་ཡོངས་སུ་བརྟག་པའི་ཕྱིར་སངས་རྒྱས་བསྟེན་པ་དང་ལྷའི་མིག་གི་དབང་
པོས་འཆི་འཕོ་སྐྱེ་བ་ཤེས་པ་དང༌། སྣོད་བཅུད་ནི་རྒྱལ་བའི་ཞིང་དུ་སྦྱོང་བ་དང་བྱ་བྱེད་ལས་
གསུམ་སྒྱུ་མ་ལྟར་གནས་པ་དང་བསམས་བཞིན་རང་དབང་དུ་སྲིད་པར་སྐྱེ་བ་ལེན་པ་དང་སྟེ་
ཡོངས་སྦྱོང་གི་ལས་ནི་རྣམ་པ་འདི་བརྒྱད་བཤད་དོ། །བྱང་ཆེན་ས་བརྒྱད་པ་ལ་གནས་པས་
ཆོས་བཞི་པོ་འདི་དག་ཡོངས་སུ་རྫོགས་པར་བྱ་སྟེ། ཞེས་དང་། གཞན་ཡང་ཆོས་བཞི་ཞེས་སོ།
།ས་དགུ་པ་ཆོས་སྟོན་པ་ལ་མཁས་པའི་སོ་སོ་ཡང་དག་པར་རིག་པའི་བློ་གྲོས་བཟང་པོ་ཐོབ་
པས་ན་ལེགས་པའི་བློ་གྲོས་ནི། ཇི་ལྟར་སྨོན་པ་བཞིན་འགྲུབ་པའི་སྨོན་ལམ་དག་ནི་མཐའ་
90



ཡས་དང་ཆོས་སྟོན་པའི་ཕྱིར་ལྷ་ལ་སོགས་པའི་འགྲོ་བའི་སྐད་ཤེས་པ་དང་། ཟིལ་གྱིས་མི་
གནོན་པའི་སྤོབས་པ་ཆུ་བོ་ལྟ་བུ་རྒྱུན་མི་འཆད་པ་དང་རྫུས་སྐྱེས་སོགས་མིན་པ་སྐྱོན་མེད་
པའི་མངལ་དུ་འཇུག་པ་མཆོག་ཉིད་དང་ནི་རྒྱལ་ རིགས་ སོགས་འཇིག་རྟེན་ན་མཆོག་ཏུ་
གྲགས་པ་དང༌། ཉི་མའི་གཉེན་སོགས་རུས་མཆོག་དང་ཕ་མ་སོགས་གཉེན་བཤེས་རྣམས་
བདུན་རྒྱུད་ཚུན་ཆད་དུ་ཆོས་ལ་སྤྱོད་པའི་ཆོ་འབྲང་མཆོག་རྣམས་སུ་སྐྱེ་བ་དང་། རང་གི་འཁོར་
དག་པ་འདུ་བ་དང་རྩིབ་མའི་གོ་བར་སོགས་ནས་སྐྱེ་བ་དག་དང་ནི་སངས་རྒྱས་རྣམས་ཀྱིས་
ངེས་པར་འབྱུང་བར་བསྐུལ་བ་དང༌། དགོས་འདོད་འབྱུང་བའི་བྱང་ཆུབ་ཤིང་དྲུང་རྣམས་སུ་
གནས་པ་དང་སངས་རྒྱས་ཀྱི་ཡོན་ཏན་ཕུན་སུམ་ཚོགས་པ་སྟོབས་བཅུ་སོགས་རྫོགས་པ་ལ་
བརྩོན་པར་བྱེད་དེ་ཡོངས་སྦྱོང་ཚུལ་བཅུ་གཉིས་ཡིན། བྱང་ཆེན་ས་དགུ་པ་ལ་གནས་པས་
ཆོས་བཅུ་གཉིས་ཡོངས་སུ་རྫོགས་པར་བྱ་སྟེ། ཞེས་སོ། །གཉིས་པ་འབྲས་བུ་ས་བཅུ་པའི་
མཚན་ཉིད་ནི། ཉན་ཐོས་ཀྱི་ས་བདུན་རང་རྒྱལ་གྱི་ས་གཅིག་བྱང་སེམས་ཀྱི་ས་དགུ་གཅིག་ཏུ་
བགྲངས་ཤིང༌། དེ་ལྟར་ས་དགུ་ལས་འདས་ནས་ཡོན་ཏན་ཐམས་ཅད་ཡར་ལྡན་དུ་གྱུར་པའི་
ཡེ་ཤེས་དེ་ནི་བྱང་སེམས་ཀྱི་ས་ཡིན་ཀྱང་རྒྱུ་མཚན་གང་གིས་རྗེས་ཐོབ་ཏུ་སངས་རྒྱས་སྤྲུལ་
པའི་སྐུར་སྟོན་ནུས་པས་སངས་རྒྱས་ཀྱི་སར་གནས་པ་ཞེས་བརྗོད་རུང་བ་ཡིན་ལ། ཡང་དག་
པར་རྫོགས་པའི་སངས་རྒྱས་དངོས་ནི་མ་ཡིན་ནོ། །དེ་ནི་བྱང་ཆུབ་སེམས་དཔའི་ས་བཅུ་པའི་
གཟུངས་དང་ཏིང་འཛིན་གྱི་སྒོ་གཉིས་ཀྱིས་ཐོས་པའི་ཆོས་ཀྱི་རྟེན་ལ་གནས་པ་ནམ་མཁའ་
ལྟར་ཁྱབ་ཅིང་ཆོས་ཀྱི་ཆར་འབེབས་པའི་ཆོས་ཀྱི་སྤྲིན་གྱི་མཚན་ཉིད་ཡིན་པར་ཤེས་པར་བྱའོ།
།རབ་འབྱོར་དེ་ལྟར་བྱང་སེམས་ཆེན་པོ་ས་དགུ་ལས་ཡོངས་སུ་འདས་ནས་སངས་རྒྱས་ཀྱི་ས་
ལ་གནས་པ་སྟེ། རབ་འབྱོར་དེ་ནི་བྱང་སེམས་ཀྱི་ས་བཅུ་པའོ། །ཞེས་སོ། ཉན་ཐོས་ཀྱི་ས་
བདུན་ནི། རིགས་ཀྱི་ས། བརྒྱད་པའི་ས། མཐོང་བའི་ས། སྲབ་པའི་ས། འདོད་ཆགས་དང་
91



བྲལ་བའི་ས།བྱས་པ་རྟོག་པའི་ས། ཉན་ཐོས་ཀྱི་ས་རྣམས་ཏེ། རིམ་པས་ཆོས་མཆོག་དང༌།
རྒྱུན་ཞུགས་ཞུགས་པ། རྒྱུན་ཞུགས་འབྲས་གནས། ཕྱིར་འོང་། ཕྱིར་མི་འོང་། དགྲ་བཅོམ་
འབྲས་གནས་གསུམ་དེ་གསུམ་གྱི་ཞུགས་པའི་སྐབས་རྣམས་ལ་བཞག་པ་ཡིན་ནོ། །གསུམ་པ་
གཉེན་པོའི་ཚོགས་ནི། མཐོང་བ་དང་། དེ་གོམས་པར་བྱེད་པའི་སྒོམ་པའི་ལམ་གྱི་མཉམ་
བཞག་གི་སྐབས་དག་ལ་སོ་སོར་སྤང་བྱ་གཟུང་རྟོག་གཉིས་དང༌། འཛིན་པའི་རྣམ་རྟོག་
གཉིས་རྣམས་བག་ཉལ་དང་བཅས་པ་ཉེ་བར་ཞི་བར་བྱ་བའི་ཕྱིར། དེའི་ཆ་ནས་བཞག་པའི་
གཉེན་པོ་ཡང་མཐོང་སྒོམ་གཉིས་ལ་བཞི་བཞི་སྟེ་རྣམ་པ་བརྒྱདཅེས་བྱའོ། །མདོ་ནི། བདེན་པ་
གཉིས་ཀའི་རྣམ་པ་ལ་བརྟེན་པའི་ལན་གྱིས་གསུངས་ཏེ། ཐེག་ཆེན་དེས་གང་ནས་ངེས་པར་
འབྱུང་ཞེས་དྲིས་པའི་ལན་དུ། ངེས་པར་འབྱུང་ས་འབྱུང་བྱེད་འབྱུང་ཚུལ་རྣམས་ཁས་བླངས་
པའི་ཀུན་རྫོབ་པའི་ལན་གྱིས་མཐོང་སྤངས་གཉེན་པོ་དང་། འབྱུང་ས་སོགས་མི་དམིགས་པའི་
དོན་དམ་པའི་ལན་གྱིས་སྒོམ་སྤངས་གཉེན་པོ་གསུངས་སོ། བཞི་པ་ངེས་འབྱུང་སྒྲུབ་པ་བརྒྱད་
བཤད་པ་ནི། ཚོགས་རྫོགས་པས་འབྲས་བུ་མཐར་ཐུག་ཐོབ་ངེས་པའི་ཕྱིར། ཆོས་མ་ལུས་པ་
མི་དམིགས་པར་རྟོག་པའི་རྣམ་པས་ཆེད་དུ་བྱ་བ་གསུམ་དང༌། ཆོས་ཐམས་ཅད་མཉམ་ཉིད་
དུ་རྟོགས་པ་དང་། སེམས་ཅན་གྱི་དོན་ཚད་མེད་པ་སྒྲུབ་པ་དང་། དེ་དག་ལ་འབད་རྩོལ་མེད་
པར་ལྷུན་གྲུབ་ཏུ་འབྱུང་བ་དང་། རྟག་ཆད་ཀྱི་མཐའ་ལས་འདས་པར་ངེས་འབྱུང་དང་། ཐེག་
གསུམ་གྱི་ཡོན་ཏན་ཐོབ་པའི་གཏན་དུ་བའི་མཚན་ཉིད་ཅན་གྱི་ངེས་འབྱུང་དང་དྲུག་ནི་ངེས་
པར་འབྱུང་ཚུལ། དབྱིངས་དང་ཡེ་ཤེས་རོ་གཅིག་ཏུ་གྱུར་པ་རྣམ་པ་ཐམས་ཅད་མཁྱེན་པ་ཉིད་
མི་སློབ་པ་མཐར་ཐུག་དང་། དེ་ཐོབ་པར་བྱེད་པའི་ལམ་གྱི་ཡུལ་ཅན་གྱི་ཡེ་ཤེས་ས་བཅུ་པའི་
ཁྱད་པར་ལམ་སློབ་ལམ་མཐར་ཐུག་གཉིས་ནི་ངེས་པར་འབྱུང་བའི་སྒོ་ནས་བཞག་པ་སྟེ།
མདོར་ན་རྣམ་པ་བརྒྱད་ཀྱི་བདག་ཉིད་ནི་ངེས་འབྱུང་སྒྲུབ་པ་ཡིན་ཞིང་སྔ་མ་སྔ་མ་ཕྱི་མ་ཕྱི་མ་



ལ་ལྟོས་པའི་འབྲེལ་པ་ཅན་ཡིན་པར་ཤེས་པར་བྱའོ། །མདོ་ནི། ཐེག་པ་ཆེན་པོ་འདིས་ལྷ་དང་
མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཏེ་འབྱུང་བར་འགྱུར་རོ། །ཞེས་
སོགས་སོ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོནཔར་རྟོགས་
པའི་རྒྱན་གྱི་ཚིག་ལེའུར་བྱས་པ་ལས་སྐབས་དང་པོའི་འགྲེལ་པའོ།། །།གཉིས་
པ་ཐོབ་བྱེད་ལམ་ཤེས་འཆད་པ་ལ། འབྲེལ་བཀོད་པ། མཚོན་བྱེད་རྣམས་བཤད་པའོ། དང་
པོ་ནི། ཆོས་བཅུས་མཚོན་པར་བྱས་པའི་འབྲས་བུ་རྣམ་མཁྱེན་དེ་ཐོབ་པ་ཡང་ལམ་ཤེས་ལ་
རག་ལས་པས་རྒྱལ་ཆེན་རིགས་བཞི་ནས་གནས་གཙང་མའི་ལྷའི་འཁོར་གསར་དུ་འདུས་པ་
ན། དེ་དག་ལ་ལམ་ཤེས་མཚོན་བྱེད་རྣམས་གསུངས་པའི་དོན་ནོ། །གཉིས་པ་ལ་ལམ་ཤེས་
ཀྱི་རྒྱུ། དེ་ལས་སྐྱེད་པའི་ལམ་ཤེས་སོ། དང་པོ་ནི། འགལ་རྐྱེན་སེམས་རབ་ཏུ་མ་ཞི་བར་བྱེད་
པའི་ཉོན་མོངས་དང་བྲལ་བ་ན། ལམ་ཤེས་སྐྱེ་བའི་སེམས་རྟེན་དུ་སྟོན་པ་ནི། ལྷ་རྒྱ་བྱིན་ལ་
སོགས་པ་རྣམས་ལམ་ཤེས་སྐྱེ་བའི་རྟེན་དུ་རུང་བར་བྱ་བའི་ཕྱིར་བཅོམ་ལྡན་འདས་རང་གི་
འོད་ཀྱིས། ལྷ་རྣམས་ཀྱི་འོད་མོག་མོག་པོར་ཟིལ་གྱིས་མནན་ནས་ང་རྒྱལ་མངོན་རྒྱུར་མེད་
པར་མཛད་པ་དང་། མདོ་ནི། དེ་བཞིན་གཤེགས་པའི་རང་བཞིན་གྱི་འོད་ཀྱི་དྲུང་ནི་ལྷ་དེ་
རྣམས་ཀྱི་ལས་ཀྱི་རྣམ་སྨིན་ལས་སྐྱེས་པའི་འོད་དེ་རྣམས་ནི་ལྷམ་མེ་མ་ཡིན། ཞེས་སོ། ཐུན་
རྐྱེན་ལམ་ཤེས་སྐྱེ་བའི་ཡུལ་དུ་ངེས་པ་བྱང་ཆུབ་ཏུ་སེམས་བསྐྱེད་པ་དང་། ལྷའི་བུ་གང་དག་
རྫོགས་བྱང་དུ་སེམས་མ་བསྐྱེད་པ་དེ་དག་གིས་ཀྱང་བླ་མེད་རྫོགས་བྱང་དུ་སེམས་བསྐྱེད་པར་
བྱའོ། ཞེས་སོ། །ཉེར་ལེན་གྱི་རྒྱུ་འགྲོ་བ་ཐམས་ཅད་ལ་ཁྱབ་པར་གནས་པའི་རིགས་བདེ་བར་
གཤེགས་པའི་སྙིང་པོ་དང་སྟེ། འདི་ནི་འཕགས་པ་རྣམས་ཀྱི་བགྲོད་བྱའི་ཐེག་པ་ཡིན་ཞིང་།
འབྲས་བུ་མཐར་ཐུག་ཀྱང་འདི་ཡི་དྲི་མ་མ་ལུས་སངས་པ་གཅིག་ཉིད་དུ་ངེས་པས་སོ། །གལ་
ཏེ་དེ་དག་བླ་ན་མེད་པའི་བྱང་ཆུབ་ཏུ་སེམས་བསྐྱེད་ན་དེ་དག་ལ་ངས་རྗེས་སུ་ཡི་རང་བར་
93



བྱའོ། །ཞེས་སོ། །འཕེལ་བྱེད་གཞན་དོན་སྒྲུབ་པའི་ཆེད་དུ་སྲིད་པར་སྐྱེ་བའི་རྒྱུར་གྱུར་པའི་
ཉོན་མོངས་མི་སྤོང་བའི་རང་བཞིན་དང་ནི་ལྡན་པ་སྟེ། དེ་ཡང་སྲིད་པར་འཆིང་བྱེད་ཀྱི་ཉོན་ ་
མོངས་སེམས་མ་ཞི་བར་བྱེད་པའི་ཆ་ས་དང་པོ་ནས་ངང་གིས་སྤངས་ཟིན་ལ། འདིར་བསྟན་
ནི་སྐྱེ་བ་ལེན་པའི་ནུས་ཅན་འདོད་ཆགས་ཀྱི་བག་ཉལ་ཕྱེད་དུ་མ་སྤངས་པ་དེ་དང༌། སྤང་བྱར་
གྱུར་པའི་ཉོན་མོངས་ཅན་མ་ཡིན་པའི་མ་རིག་པ་གཉིས། དང་པོ་ནི། དམན་ལམ་སྔོན་དུ་མ་
སོང་བའི་མ་དག་སའི་སྐབས་སུ་ཡོད་དེ་ཟག་བཅས་ཀྱི་ཕུང་པོ་འགྲུབ་པོ། །ཕྱི་མ་ནི། དག་ས་
གསུམ་དང་དམན་ལམ་སྔོན་དུ་སོང་བའི་སྐབས་ཀྱི་ས་འོག་མ་རྣམས་སུ་བཞག་དགོས་ཤིང་
ཟག་མེད་ཀྱི་ཕུང་པོ་འགྲུབ་པོ། དམན་པའི་ལྷག་མེད་མྱང་འདས་ལས་སད་ནས་ཐེག་ཆེན་
ཚོགས་ལམ་དུ་འཇུག་པའི་སྐབས་ཀྱི་ཕུང་པོ་འགྲུབ་བྱེད་ཀྱང་ཕྱི་མ་འདིའོ། །ཁོ་བོ་ནི་དེ་དག་
གི་དགེ་བའི་ཕྱོགས་ལ་བར་ཆད་མི་བྱེད་དོ། །ཞེས་སོ། །ཞི་བའི་མཐའ་ལ་མི་གོལ་བའི་ཕྱིར་དུ་
རྫོགས་སྨིན་སྦྱང་གསུམ་མ་བྱས་པར་ཡང་དག་མཐའ་མངོན་དུ་མི་བྱེད་པར་སེམས་ཅན་རྣམས་
གྲོལ་བར་བྱེད་པ་དེའི་ལས་ལ་བརྩོན་པ་རྣམས་སོ། །ཁྱད་པར་དུ་འཕགས་པའི་ཆོས་རྣམས་
ལས་མཆོག་ཏུ་ཁྱད་པར་དུ་འཕགས་པའི་ཆོས་རྣམས་ཐོབ་པར་བྱེད་དོ། །ཞེས་སོ། །གཉིས་པ་
ལ། ཉན་ཐོས། རང་རྒྱལ། བྱང་སེམས་ཀྱི་ལམ་ཤེས་པའི་ཚུལ་ལོ། །དང་པོ་ལ་སྤྱི་གཞུང་
གཉིས། དང་པོ་ལ་ལམ་གྱི་དབྱེ་བ། ཉན་རང་གི་ལམ་ཤེས་ཚུལ་ལོ། །དང་པོ་ལ། ཚོགས་
ལམ་ནི་སོ་ཐར་གྱི་ཚུལ་ཁྲིམས་ལ་བརྟེན་ནས་རང་གི་སྡེ་སྣོད་ལ་ཐོས་བསམ་བྱེད་ཅིང་། དྲན་
པ་ཉེ་བཞག་བཞི་སྒོམ་པའོ། །སྦྱོར་ལམ་ནི། བདེན་པར་དམིགས་ཚུལ་བསྟན་ཟིན་ལ་ཡང་
དག་སྤོང་བ་བཞི། རྫུ་འཕྲུལ་གྱི་རྐང་པ་བཞི། དབང་པོ་ལྔ། སྟོབས་ལྔ་རིམ་གྱིས་སྒོམ་པའོ།
།མཐོང་ལམ་ནི། འདོད་པའི་སྡུག་བདེན་གྱི་གནས་ཚུལ་རྟོགས་པ་བར་ཆད་མེད་ལམ་གྱིས་
བསྡུས་པ་ཆོས་བཟོད། རྣམ་གྲོལ་ལམ་གྱིས་བསྡུས་པ་ཆོས་ཤེས། ཁམས་གོང་གི་སྡུག་བདེན་
_94



གྱི་རང་བཞིན་རྟོགས་པའི་བར་ཆད་མེད་ལམ་དང༌། རྣམ་གྲོལ་ལམ་གཉིས་ལ་རྗེས་བཟོད་
རྗེས་ཤེས་དེ་བཞིན་བདེན་པ་གཞན་གསུམ་ལའང་སྦྱར་བས་སེམས་ཀྱི་སྐད་ཅིག་མ་བཅུ་དྲུག་
ལས། སྔ་མ་བཅོ་ལྔ་མཐོང་ལམ་སྟེ་འཕགས་ལམ་བརྒྱད་ཀྱི་རང་བཞིན་ནོ། །སྒོམ་ལམ་ནི། ས་
དགུར་སྤང་བྱ་རིམ་གྱིས་པ་ལས་ཕྱེ་ན་གྱ་གཅིག། ཅིག་ཅར་བ་ཡིན་ན་དགུ་ཡིན་ལ་བྱང་ཆུབ་
ཡན་ལག་བདུན་གྱི་རང་བཞིན་ནོ། །མི་སློབ་ལམ་ནི། སྲིད་ཉོན་དགུ་པ་ཟད་པ་ཐོབ་ཅིང་ཤེས་
པ་སྟེ་ཇི་སྲིད་འཚོ་བར་ལྷག་བཅས་ཤི་ནས་ལྷག་མེད་མྱང་འདས་སོ། །གཉིས་པ་ནི། ཉན་རང་
གི་རྟོགས་པ་མཐའ་དག་ཐེག་ཆེན་མཐོང་ལམ་ཉིད་དུ་ཡར་ལྡན་དུ་ རྫོགས་ པས་གང་ཟག་
གཞན་རྒྱུད་དུ་རྟོགས་པའི་ལམ་རྣམས་ནི་ཆོས་ཀྱི་སྤྱན་ལ་སོགས་པས་ཤེས་ལ་རང་རྒྱུད་དུ་
རྟོགས་པ་ནི་མཉམ་བཞག་ཏུ་ཆོས་བདག་མེད་པའི་རྣམ་པས་མི་དམིགས་པར་ཤེས་ཤིང་ཉན་
རང་གི་ཚུལ་དང་མཐུན་པས་སྒོམ་པར་ནི་མི་བྱེད་དོ། གཉིས་པ་ལ་འཕགས་ལམ་ཤེས་ཚུལ།
དེའི་རྒྱུ་སྦྱོར་ལམ་བཤད་པའོ། །དང་པོ་ནི། ལམ་ཤེས་པ་ཉིད་ཀྱི་ཚུལ་ལས་ཉན་ཐོས་ཀྱི་ལམ་
ཤེས་པ་ནི་འཕགས་པའི་བདེན་པ་བཞི་དག་གི་རྣམ་པ་ལས། སྔག་བདེན་ལ་མི་རྟག་པ་དང་
སྡུག་བསྔལ་བ་དང་བདག་མེད་པ་སྟེ་སྟོང་པ་དང་ རང་ངོ་ཞི་བ་དང་བཞིའོ། །ཀུན་འབྱུང་གི་
བདེན་པ་ལ། རྒྱུ་ནད་འདྲ་བ་དང་། ཀུན་འབྱུང་རང་ངོ་འབྲས་འདྲ་དང་། རབ་ཏུ་སྐྱེ་བ་ཟུག་རྔ་
འདྲ་དང༌། རྐྱེན་དགེ་བ་འཇོམས་པའི་སྡིག་པ་འདྲ་བ་སྟེ་བཞིའོ། །སྡུག་ཀུན་ཐུན་མོང་དུ། ཕ་
རོལ་དང་འཇིག་པའི་ཆོས་ཅན་དང་གཡོ་བ་དང་རབ་ཏུ་འཇིག་པ་དང་འཇིགས་པ་ཉིད་དང་
ནད་འགོ་བ་དང་འཚེ་བའི་རྣམ་པ་དང་བདུན་ནོ། །དེ་དག་གི་དང་པོ་གཉིས་མཐོང་ལམ་གྱི་
ཡིད་འབྱུང་བའི་དང་། དེ་འོག་གཉིས་སྒོམ་ལམ་གྱི་འདོད་ཆགས་དང་བྲལ་བའི་དང༌། དེ་འོག་
གསུམ་མི་སློབ་ལམ་སྡུག་ཀུན་འགོག་པའི་དམིགས་པས་ཕྱེ་སྟེ་རྣམ་གྲངས་བསྡུ་བར་གསུངས་
པའོ། །འགོག་བདེན་ལ། ཉོན་མོངས་འགོག་པས་བདག་མེད་པ་དང་། ཞི་བ་དང་། སྤང་བྱས་



དབེན་པས་འབྲས་བུ་གྱ་ནོམ་དང་། ངེས་འབྱུང་ལ་ཕྱེ་བ་སྟོང་པ་ཉིད་དང་། མཚན་མ་མེད་པ་
དང་སྨོན་པ་མེད་པ་དང་མངོན་པར་འདུ་བྱེད་མེད་པ་སྟེ་བདུན་ནོ། །ལམ་བདེན་ལ། ལམ་དང་
རིགས་པ་དང་སྒྲུབ་པ་དང་ངེས་འབྱིན་དང་བཞིའོ། །དེ་ལྟར་རྣམ་པ་དེ་རྣམས་མི་དམིགས་པའི་
སྒོ་ནས་ནི་ཉན་ཐོས་ཀྱི་ལམ་འདི་ཤེས་པར་བྱེད་པ་ཡིན་ཞེས་བྱའོ། །མདོ་ནི། བྱང་སེམས་ཀྱི་
ཡུམ་གང་ཞེ་ན་འདི་ལ་བྱང་སེམས་ཆེན་པོ་རྣམ་མཁྱེན་ཉིད་དང་ལྡན་པའི་སེམས་བསྐྱེད་པས་
དེ་མི་དམིགས་པའི་ཚུལ་གྱིས་གཟུགས་ནི་མི་རྟག་པ་ཉིད་དུ་ཡིད་ལ་བྱའོ། ཞེས་སོགས་སོ།
།འདིས་ནི་ལམ་དང་དེ་ཤེས་པའི་ཚུལ་གཉིས་ཀ་བསྟན་ཏོ། །གཉིས་པ་ནི། བདེན་པ་མངོན་
རྟོགས་དེ་ཡང་དེ་ཉིད་དང་དམིགས་རྣམ་ཆ་མཐུན་པའི་སྦྱོར་ལམ་ལས་སྐྱེ་བས་ཉན་ཐོས་ཀྱིས་
སྦྱོར་ལམ་ཡང་རྫོགས་ཚུལ་བསྟན་པ། འཕགས་པ་ཉན་ཐོས་ཀྱི་བསྒོམ་བྱའི་ལམ་བདེན་པ་
བཞི་ལ་ནི་དམིགས་ནས། གཟུགས་ལ་སོགས་པའི་ཆོས་རྣམས་སྟོང་པའི་ཕྱིར་སྟོང་པ་ཉིད་
རྣམས་ཕན་ཚུན་དབྱེར་མེད་གཅིག་ཁོ་ནར་སྒོམ་པ་དྲོ་བའི་རྣམ་པ་དང་། ཆོས་དེ་དག་རང་རང་
གི་ངོ་བོ་མི་དམིགས་པར་སྒོམ་པ་རྩེ་མོར་གྱུར་པའི་རྣམ་པ་དག་ཏུ་འདོད་ལ། ཆོས་དེ་རྣམས་ལ་
རྟག་པ་དང་ལ་སོགས་པས་མི་རྟག་པ་དང་གཉིས་ཀ་གཉིས་མིན་གང་དུ་ཡང་མི་རྟོག་པའི་ཚུལ་
གྱི་མཐའ་ལ་གནས་པ་བཀག་པས་སྒོམ་པ་བཟོད་པའི་རྣམ་པ་རྣམས་དང་། མདོ་ལས་ས་བཅུ་
དག་ལས་བརྩམས་ནས་ནི། བྱང་ཕྱོགས་སོ་བདུན་གྱི་བར་ལ་བདེན་འཛིན་དང་བཅས་པས་མི་
གནས་པར་བྱ་བའི་ཚུལ་རྒྱས་པར་བསྟན་པ་གོ་བ་ཡིས། ཀུན་རྫོབ་པའི་སྣང་བ་དང་བྲལ་བར་
སྒོམ་པ་ནི་ཆོས་ཀྱི་མཆོག་ཏུ་འགྱུར་བའི་རྣམ་པར་བཤད་ཅིང་། འོ་ན་དེའི་ཚེ་ཡུལ་མེད་དགག་
འཇལ་བྱེད་དེ་བློ་ཚད་མར་འགྱུར་རམ་ཞེ་ན། འགྱུར་ཏེ། ཅིའི་ཕྱིར་ཞེ་ན་སངས་རྒྱས་ཀྱིས་
ཀྱང་ཆོས་རྣམས་ཀྱི་གནས་སྣང་མཁྱེན་ནས་འཁྲུལ་རྒྱུས་བསྐྱེད་པའི་ཆོས་རྣམས་མ་གཟིགས་
པའི་ཕྱིར། མདོ་ནི། ཀོ་ཤི་ཀ་གཟུགས་ནི་གཟུགས་ཀྱིས་སྟོང་ངོ༌། །ཞེས་སོགས་སོ། གཉིས་པ་



རང་རྒྱལ་གྱི་ལམ་ཤེས་ཚུལ་ལ། སྤྱི་གཞུང་གཉིས། དང་པོ་ལ། མཚོན་བྱ། དབྱེ་བ། ཁྱད་པར་
རོ། །དང་པོ་ནི། སྨོན་ལམ་གྱི་རྐྱེན་གྱི་བྱང་ཆུབ་རྟོགས་པས་རྐྱེན་རྟོགས། གཞན་ལ་མ་ལྟོས་
པར་སངས་རྒྱས་པས་རང་སངས་རྒྱས་ཞེས་སོ། །གཉིས་པ་ནི། བསེ་རུ་ལྟ་བུ། ཚོགས་སྤྱོད་ཆེ་
ཆུང་གཉིས་དང་གསུམ་སྟེ། དབང་པོ་རྣོ་འབྲིང་རྟུལ་གསུམ་མོ། གསུམ་པ་ལ་ལམ་བགྲོད་ཚུལ་
། འབྲས་བུའོ། དང་པོ་ནི། བསེ་རུ་ལྟ་བུ་བསྐལ་པ་བརྒྱར་ཚོགས་བསགས་ནས་ཚོགས་ལམ་
རྫོགས་པ་ན། ད་དུང་སྐྱེ་བ་ལེན་པར་ཤེས་ནས་ཕུང་ཁམས་སྐྱེ་མཆེད་བདེན་པ་རྟེན་འབྲེལ་
གནས་དང༌ གནས་མ་ཡིན་པ་སྟེ་མཁས་ པར་ བྱ་ བའི་གནས་དྲུག་ལ་སྦྱངས་ཏེ་འཆི་ཁར།
སངས་རྒྱས་དང་ཉན་ཐོས་མེད་པའི་ཞིང་དུ་སྐྱེ་བར་གྱུར་ཅིག་དེར་ཡང་གཞན་ལ་མ་ལྟོས་པར་
ལམ་བགྲོད་པར་གྱུར་ཅིག། བྱང་ཆུབ་ཐོབ་ནས་གདུལ་བྱ་ལ་ལུས་ཀྱི་རྩེ་བར་བྱེད་ཅིང་ངག་གི་
ཆོས་སྟོན་པར་མ་གྱུར་ཅིག། ཅེས་སྨོན་ལམ་བཏབ་སྟེ་འཆི་འཕོས་ནས། སྐྱེ་བ་ཕྱི་མ་ཞིང་སྟོང་
པར་དམངས་རིགས་མ་ཡིན་པའི་གླིང་གསུམ་གྱི་སྐྱེས་པའི་ལུས་རྟེན་ལས་དུར་ཁྲོད་དུ་ཡིད་སྐྱོ་
བའི་རྐྱེན་གྱིས་བསམ་གཏན་བཞི་པའི་སེམས་ཀྱིས་མཁས་པར་བྱ་བའི་གནས་རྣམས་སྒོམ་
པས་སྦྱོར་མཐོང་སྒོམ་མི་སློབ་ལམ་རྣམས་ཚེ་དེ་ཉིད་ལ་རྫོགས་ཤིང་། མཐོང་སྤངས་ཉོན་སྒྲིབ་
དང་གཟུང་རྟོག་སློང་། སྒོམ་སྤངས་གཟུང་རྟོག་རྣམས་དང་ཁམས་གོང་གི་ཉོན་སྒྲིབ་རྣམས་
དགུར་དྲིལ་ནས་སྤོང་ལ། འདོད་ཉོན་མཐོང་ལམ་གྱི་སྔ་ནས་སྤངས་པའོ། །ཚོགས་སྤྱོད་ཆེ་ཆུང་
ནི་རིམ་པས་བསྐལ་པ་བརྒྱའི་སུམ་ཉིས་དང་སུམ་ཆ་ཙམ་དུ་ཚོགས་བསགས་ཤིང་ཚེ་དེ་ལ་
བཟོད་ཆེན་དང་མཐོང་ལམ་མན་ཐོབ་ཅིང་སྐྱེ་བ་ཕྱི་མ་ལ་ལམ་ལྷག་མ་བགྲོད་ནས་འབྲས་བུ་
ཐོབ་པར་བྱེད་དོ། །གཉིས་པ་ནི། བསེ་རུ་ལྟ་བུ་ནི་སྐུ་གཅིག་བུར་འདུག། གསུངས་མི་ སྨྲ།
ཐུགས་བདེན་པ་སོགས་ལ་རྟོག་ཅིང་བསོད་སྙོམས་ལ་སྤྱོད་པའི་ཚེ་འདུས་ཀྱི་རྫུ་འཕྲུལ་གྱིས་
གདུལ་བྱ་འདུལ་ཞིང་གཅིག་བུར་རྒྱུའོ། ཚོགས་སྤྱོད་གཉིས་དེ་ལས་ཟླ་བཅས་ཀྱི་ཁྱད་ཙམ་མོ།
97



།རང་རྒྱལ་གྱི་གྲུབ་མཐའ་ནི་སེམས་ཙམ་རྣམ་བདེན་པའོ། །ལམ་གྱི་རྣམ་བཞག་ཉན་ཐོས་ལྟར་
ཡིན་ནོ། །གཉིས་པ་ལ། ཁྱད་པར་འཕགས་ཚུལ་ལམ་གྱི་རང་བཞིན། དེ་རྒྱུ་སྦྱོར་ལམ་མོ།
།དང་པོ་ལ་ཡེ་ཤེས་རྟོགས་ཚུལ། ཆོས་སྟོན་ཚུལ་ལོ། །དང་པོ་ཉན་ཐོས་ཀྱི་གང་ཟག་ལས་རང་
རྒྱལ་གང་ཟག་ཁྱད་པར་འཕགས་པ་ཡིན་ཏེ། ཟད་མི་སྐྱེ་ཤེས་པའི་ཡེ་ཤེས་རང་བྱུང་གི་བདག་
ཉིད་དུ་རྟོགས་པའི་ཕྱིར། རྒྱུ་མཚན་སྲིད་པ་ཐ་མའི་ཚེ་སློབ་དཔོན་གཞན་གྱིས་བསྟན་ཀྱང་མི་
དགོས་པ་ལ་བསེ་རུ་ལྟ་བུའི་ཡེ་ཤེས་ནི་ཆེས་ཟབ་པ་སྐད་ཅིག་དེ་ཉིད་དུ་མངོན་པར་རྟོགས་
པར་འགྱུར་བས་སོ། །ལུང་ལས། ཉན་ཐོས་རྣམས་ནི་རྣམ་གྲོལ་སྒྲ་ཕྱིར་འགྲོ། ཞེས་བརྗོད་
པའི་ཤུགས་ལས་གསལ་ལོ། །མདོ་ནི། ཆོས་ཐམས་ཅད་ཀྱང་སྤྲུལ་པ་ལྟ་བུ་ཡིན་ཏེ། དེ་ལ་
སུས་ཀྱང་བསྟན་པ་མེད་དོ། །ཞེས་སོ། །གཉིས་པ་ནི། གདུལ་བྱ་གང་དང་གང་དག་བརྗོད་
བྱའི་དོན་ནི་གང་དང་གང་དག་ཉན་པ་དང་རྟོགས་པར་འདོད་པ་ལ་ཇི་ལྟ་ཇི་ལྟར་ཉན་འདོད་
པ་བཞིན་དུ་དེ་དང་དེ་ལ་དོན་དང་ཚིག་དེ་དང་དེ་རྣམ་གཡེང་དང་བཅས་པའི་སྒྲས་བརྗོད་པ་
མེད་ཀྱང་དེ་གོ་ཞིང་རིག་པར་འགྱུར་བ་དེ་ལྟར་ལུས་ཀྱི་རྣམ་འགྱུར་སྣང་བར་མཛད་པའོ།
།མདོ་ནི། ལྷའི་བུ་དག་བདག་ལ་ཆོས་ཉན་པ་ནི་རྨི་ལམ་གྱི་སྐྱེས་བུ་ལྟ་བུར་འདོད་པར་བྱའོ།
།ཞེས་སོ། །འདི་དག་ནི་གདུལ་བྱའི་དབང་གི་བྱང་སེམས་ཀྱིས་རང་རྒྱལ་ལྟ་བུར་བསྒྱུར་བའོ།
།གཉིས་པ་ནི། གཟུང་བ་ཕྱི་དོན་རྟོག་པ་སྤོང་བའི་ཕྱིར་དང་སྟེ་གཟུང་མེད་རྟོགས་པའོ། །མདོ་
ནི། གཟུགས་ནི་ཟབ་པ་མ་ཡིན། ཞེས་སོ། །རྣམ་པར་ཤེས་པ་ལ་བདེན་པར་འཛིན་པ་མི་སྤོང་
བའི་ཕྱིར་དང་ནི་སྤང་མ་ནུས་པའོ། །མདོ་ནི། ཅི་ཡང་ཉན་པ་མེད་ཅིང་ཞེས་སོགས་སོ། །ལ་
ལ་དག། གཟུང་བ་མེད་ན་དེ་འཛིན་མེད། ཅེས་པ་མ་ཡིན་ནམ་སྙམ་ན། སྐྱོན་མེད་དེ་། དཔེར་
ན་སྒྱུ་མ་ལ་བདེན་འཛིན་བྲལ་ཀྱང་དེ་འཛིན་པའི་ཤེས་པ་ལ་བདེན་འཛིན་མ་བྲལ་བ་ལྟ་བུའོ།
།རྟེན་གྱི་ཁྱད་པར་ལ་ལམ་དང་རིགས་གཉིས་ཀྱི་སྔ་མ་ནི། ཡུམ་འདི་ལེན་པར་བྱེད་པ་སུ་དག་
8



འབྱུང་བར་འགྱུར་ཞེས་པའི་དྲིས་བའི་ལན་དུ་བསྟན་པའི་མདོ་དོན་སྟེ། སྦྱོར་ལམ་པ་མཐོང་
ལམ་པ་དགྲ་བཅོམ་པ་ཚོགས་ལམ་པ་རྣམས་བསྟན། ཕྱི་མ་ནི། མདོ་ལས། ལྷ་རྣམས་ཀྱིས་
མངོན་པར་གཏོར་བའི་མེ་ཏོག་འདི་དག་ཅེས་དཔེས་བསྟན་ཏེ། སྤྲུལ་པའི་མེ་ཏོག་རྣམས་སྟོང་
པ་ཅིག་ཏུ་མཚུངས་ཀྱང་སྣང་ཚུལ་ཐ་དད་བྱུང་བ་ལྟར། རིགས་ཀྱང་མཐར་ཐུག་གཅིག་ཏུ་ངེས་
ཀྱང་གནས་སྐབས་རྐྱེན་གྱིས་རང་རྒྱལ་དུ་གྱུར་པའོ་། །དེ་ལྟར་ཁྱད་པར་གསུམ་པོ་དེ་དག་
བསེ་རུ་ལྟ་བུའི་ལམ་ཡིན་ཅིང་། དེ་ཡང་བྱང་སེམས་འཕགས་པའི་རྒྱུད་ལ་ཡང་དག་ པར་
བསྡུས་པར་ཤེས་པར་བྱའོ། །ཞེས་ལམ་དང་ཤེས་ཚུལ་གཉིས་ཀ་བསྟན་ནོ། །གསུམ་པ་དེའི་
རྒྱུ་སྦྱོར་ལམ་ཡང་རྫོགས་པའི་ཚུལ་ནི། བདེན་བཞི་ལ་དམིགས་ནས་སྒྲོ་བཏགས་བའི་ཀུན་
རྫོབ་རྣམས་དོན་དམ་པའི་ཆོས་ཉིད་དང་མི་འགལ་བར་ཏེ། མེད་པར་སྟོན་ཞིང་སྒོམ་པའི་རྣམ་
པ་དྲོད་དུ་གྱུར་པ་དང་རྩེ་མོར་གྱུར་པའི་རྣམ་པ་ནི། གཟུགས་ལ་སོགས་པའི་ཡུལ་རྣམས་མེད་
པའི་ཕྱིར་འགྲིབ་པ་མེད་པ་དང་ལ་སོགས་པས་འཕེལ་བ་མེད་པར་ཕྱེ་ནས་སྒོམ་པའོ། །ནང་
སྟོང་པ་ཉིད་ལ་སོགས་བསྒོམ་པའི་རྣམ་པས་གཟུགས་སོགས་རང་བཞིན་གྱིས་གྲུབ་པར་མི་
འཛིན་པའི་ཕྱིར་ནི་བཟོད་པའོ། །གཟུགས་སོགས་སྐྱེ་བ་མེད་པ་དང་སོགས་པས་འགག་པ་
མེད་པར་སྒོམ་པ་ཉིད་ཀྱི་རྣམ་པ་ཅན་ནི་ཆོས་ཀྱི་མཆོག་གོ། །མདོ་ནི། ཀོ་ཤི་ཀ་གཟུགས་ནི་
བཏགས་པ་ཙམ་མོ། །བཏགས་པ་ཙམ་གང་ཡིན་པ་ནི་ཆོས་ཉིད་དེ། ཞེས་སོགས་སོ། །གསུམ་
པ་བྱང་སེམས་ཀྱི་ལམ་ཤེས་ཚུལ་ལ་མཐོང་ལམ། སྒོམ་ལམ་མོ། དང་པོ་ལ་སྤྱི་གཞུང་གཉིས།
དང་པོ་ལ་རྟེན། མཚན་མཚོན་གཞི་གསུམ། དང་པོ་ནི། ལུས་རྟེན་གླིང་གསུམ་གྱི་སྐྱེས་པ་བུད་
མེད་འདོད་ལྷ་གང་རུང་དང་སེམས་རྟེན་བསམ་གཏན་ས་དྲུག་གང་རུང་ངོ༌། །གཉིས་པ་ནི།
བདེན་པ་མངོན་རྟོགས་གང་ཞིག་བྱང་ཆུབ་ཡན་ལག་གི་ངོ་བོར་རྒྱུར་པའོ། །གསུམ་པ་ནི།
ཆོས་ཉིད་རང་རིགས་གི་ཚུལ་དུ་གསར་དུ་མཐོང་ཞིང་མྱང་འདས་ཀྱི་ལམ་དུ་གྱུར་པའོ། སོ་
་་ 99



སོར་ན། བདེན་པ་བཞིའི་ཆོས་ཀྱི་མཚན་ཉིད་མངོན་སུམ་དུ་ཤེས་པ་དང་། དེ་ལས་རྗེས་སུ་
ཤེས་པ་དང་། དེ་དང་དེ་ཤེས་པ་ལ་མི་སྐྲག་པས་བཟོད་པའོ། །བཞི་པ་ནི། རིགས་པ་དྲུག་ཅུ་
པར། ཆོས་ཤེས་པ་ཡི་འོག་ཏུ་ནི། འདི་ལ་བྱེ་བྲག་ཡོད་མ་ཡིན། ཞེས་སྐད་ཅིག་མ་གཅིག་ཏུ་
བཤད་ལ། དེ་དང་མཐུན་པར་གཏན་ལ་དབབ་པ་བསྡུ་བར་དོན་དམ་སྤྲོས་མེད་ཀྱི་དབང་དུ་
བྱས་ནས་གསུངས་པ་སྟེ། ཇི་སྐད་དུ། དེ་བཞིན་ཉིད་ཤེས་པ་དང་མཚུངས་པར་ལྡན་པ་གཅིག་
ཁོ་ནའི་སེམས་ཀྱི་རང་བཞིན་ལས་བརྩམས་ཏེ་མཐོང་བའི་ལམ་ཡོངས་སུ་རྫོགས་པར་འགྱུར་
རོ། །ཞེས་སོ། །སྤྲོས་བཅས་ཀྱི་ངོར་ཡང་བསྡུ་བ་ལས་ཆོས་ཤེས་ཕྱོགས་མཐུན་བཞི། རྗེས་
ཤེས་ཕྱོགས་མཐུན་བཞི། མཇུག་ཏུ་ཞི་གནས་འབའ་ཞིག་པའི་སེམས་གཅིག་སྟེ། སེམས་རྣམ་
པ་དགུས་མཐོང་བའི་ལམ་ཡོངས་སུ་རྫོགས་པར་འགྱུར། ཞེས་སོ། །ཀུན་བཏུས་སུ་ནི། ཡུལ་
དང་ཡུལ་ཅན་གཉིས། སྔ་མ་ལ་དེ་བཞིན་ཉིད་དང་ཡང་དག་པའི་ཡེ་ཤེས་གཉིས། ཕྱི་མའང་
དེ་གཉིས་ཀྱི་ཡུལ་ཅན་གཉིས། དེའི་དང་པོ་ལ་ཆོས་བཟོད་བཞི། ཆོས་ཤེས་བཞི། གཉིས་པ་
ལ་རྗེས་བཟོད་བཞི། རྗེས་ཤེས་བཞི་སྟེ་སེམས་ཀྱི་སྐད་ཅིག་བཅུ་དྲུག་ཏུ་གསུངས་སོ། །འདི་
དང་རྒྱན་རྩ་འགྲེལ་གྱི་དགོངས་པ་མཐུན་ཅིང༌། དེ་ནི་ཆོས་ཉིད་མངོན་དུ་གྱུར་པའི་མཉམ་
བཞག་ཐུན་ཅིག་ལ་དབྱེ་བ་མེད་ཀྱང་ཆོས་ཅན་སོ་སོ་དང་འབྲེལ་བའི་ངེས་པ་འདྲེན་ཚུལ་ལས་
ཕྱེ་བའོ། །གཉིས་པ་ལ་མདོར་བསྟན། རྒྱས་བཤད་དོ། །དང་པོ་ནི། སྡུག་ཀུན་གྱི་བདེན་པ་
དང་འགོག་ལམ་གྱི་བདེན་པ་ལ་སོ་སོར་ཆོས་ཤེས་པའི་བཟོད་པ་དང༌། ཆོས་ཤེས་པ་དང་
རྗེས་སུ་ཤེས་པའི་བཟོད་པ་དང་རྗེས་སུ་ཤེས་པ་སྟེ་སྐད་ཅིག་རྣམ་པ་བཞི་བཞིར་མངོན་པར་
རྟོགས་པ་ཡིས་ནི་ལམ་ཤེས་ཉིད་ཀྱི་སྐབས་ལས་བྱང་སེམས་ཀྱི་མཐོང་བའི་ལམ་འདི་ ཕྱིའི་
ཕན་ཡོན་དང་བཅས་པ་འདི་བཤད་དོ་།མདོ་ནི། རབ་འབྱོར་གྱི་ལེའུ་ལས་བཙལ་བར་བྱའོ།
།ཞེས་སོ། །གཉིས་པ་རྒྱས་པར་བཤད་པ་ནི། ངེས་པ་འདྲེན་ཚུལ་སྒྲོ་འདོགས་སེལ་བྱེད་ཀྱི་སྒོ་
I00



ནས་དབྱེ་བ་ནི། རྒྱུ་དུས་ཀྱི་དེ་བཞིན་ཉིད་དང་འབྲས་དུས་ཀྱི་སངས་རྒྱས་དག་རང་ངོ་དབྱེར་
མི་རུང་བས་ཕན་ཚུན་དང་། བརྟེན་པ་དང་རྟེན་ཀྱི་ཚུལ་དུ་མེད་པའི་ཕྱིར་མིང་གི་རྣམ་གྲངས་
སུ་ཡང་ཁས་མི་ལེན་པ་སྟེ་མ་ཡིན་པར་རྟོགས་པ་དང༌། ཡུལ་ཆོས་ཉིད་ཀྱི་གཟུགས་སོགས་
རྟོགས་པའི་ཡེ་ཤེས་ཆེན་པོ་དང་། ཀུན་བརྟགས་རྣམ་བརྟགས་ཀྱི་གཟུགས་སོགས་འཕགས་
པའི་ཚད་མས་གཟིགས་པ་མེད་པ་སྟེ་མི་ལྟ་བ་དང་ བཅས་པ་དང་། ཆོས་ཉིད་ཀྱི་གཟུགས་
སོགས་སེམས་ཅན་གྱི་ཡུལ་མིན་པས་དཔག་ཏུ་མེད་པར་རྟོགས་པ་དང་བཞི་ནི་སྡུག་བསྔལ་
ཆོས་བཟོད་སོགས་སོ། མདོ་ནི། གཟུགས་ཀྱི་དེ་བཞིན་ཉིད་ལའང་དེ་བཞིན་གཤེགས་པ་མི་
དམིགས་ཞེས་སོགས་སོ། །ཆོས་ཀྱི་དབྱིངས་མཐའ་དང་དབུས་མེད་པར་རྟོགས་པ་དང་། དེར་
གནས་མཉམ་གཞག་གི་ཡུལ་དུ་གྱུར་པའི་དོན་དམ་གྱི་གཟུགས་ལ་སོགས་པ་ལ་སངས་རྒྱས་
ཉིད་དུ་ངེས་པར་འཛིན་པ་དང་། ཆོས་ཐམས་ཅད་ལ་བླང་བྱ་མེད་ཅིང་དོར་བ་མེད་པ་དང་
སོགས་པས་བར་ཆད་ཀྱི་གླག་མི་རྙེད་པའི་ཚུལ་གྱི་སྒོམ་པ་དང་། མི་དམིགས་པའི་བྱམས་པ་
ལ་ སོགས་ པའི་ ཚད་མེད་བཞི་ རྟོགས་ པ་ དང་ བཞི་ ཀུན་འབྱུང་ལ་ཆོས་བཟོད་ སོགས་སོ།
།གཟུགས་མཐའ་ཡས་པའི་ཕྱིར་བྱང་སེམས་ཀྱི་ཕར་ཕྱིན་འདི་ནི་མཐའ་ཡས་སོ། ཞེས་སོ།
།མི་དམིགས་པའི་ཚུལ་གྱི་སྟོང་ཉིད་སྒོམ་པའི་ཡེ་ཤེས་དང༌། སངས་རྒྱས་ཀྱི་ཞིང་དག་པར་
བྱེད་ཅིག་སངས་རྒྱས་ཉིད་ནི་ཐོབ་པར་རྟོགས་པ་དང་། སངས་རྒྱས་ཀྱི་ཆོས་རྣམ་པར་བྱང་བ་
ཀུན་ཡོངས་སུ་བསྡུས་པའི་སྒོ་ནས་དང༌། མི་མཐུན་ཕྱོགས་ལ་ཉམ་ང་བ་དང་ནད་གདོན་ཀུན་
སེལ་བའི་ཡེ་ཤེས་དང་བཞི་ནི་འགོག་པ་ལ་ཆོས་བཟོད་སོགས་སོ། །ནང་སྟོང་པ་ཉིད་མི་
དམིགས་པའི་ཚུལ་གྱི་ཤིན་ཏུ་སྒོམ་པའི་ཕྱིར་ཞེས་སོ། །མྱ་ངན་ལས་འདས་པར་འདོད་པའི་
འཛིན་པ་ཞི་ཞིང་མེད་པའི་ཡེ་ཤེས་ཉིད་དང་། ཕྱོགས་བཅུའི་སངས་རྒྱས་རྣམས་ཀྱི་བསྲུང་བ་
དང་ལ་སོགས་པས་སྐྱོབ་པ་དང་སྦ་བར་མཛད་པའི་ཡེ་ཤེས་དང༌། སྲོག་མི་གཅོད་ པ་ལ་
i01



སོགས་པ་དགེ་བཅུ་སྔོན་དུ་འགྲོ་བས་རྣམ་པ་ཀུན་མཁྱེན་ཚུལ་ལ་ནི་བདག་ཉིད་གནས་ཏེ།
སེམས་ཅན་གཞན་དག་ཀྱང་དེ་ལ་འགོད་པའི་ཡེ་ཤེས་དང༌། སྦྱིན་པ་ལ་སོགས་པའི་དགེ་བ་
སྤྱད་པའི་འབྲས་བུ་སེམས་ཅན་ཐམས་ཅད་དང་ཐུན་མོང་དུ་རྫོགས་པའི་བྱང་ཆུབ་ཏུ་བསྔོ་བའི་
ཡེ་ཤེས་དང་བཞི་ནི་ལམ་ལ་ཆོས་བཟོད་སོགས་སོ། །མྱ་ངན་ལས་འདས་པ་འཛིན་པ་ཉེ་བར་
ཞི་བར་བྱེད་དེ་རྣམ་པར་འཕེལ་བར་བྱེད་པ་མ་ཡིན་ནོ། །ཞེས་སོ། །དེ་རྣམས་ནི་བྱང་སེམས་
ཀྱི་ལམ་ཤེས་ཉིད་ལས་མཐོང་ལམ་གྱི་སྐད་ཅིག་མ་བཅུ་དྲུག་གོ། །འདི་དག་གིས་མཐོང་ལམ་
གྱི་དབྱེ་བ་ཙམ་དུ་མ་ཟད་རྣམ་པ་དག་ཀྱང་བསྟན་པ་ཡིན་ཏེ། མངོན་པར་རྟོགས་པའི་རིམ་པ་
བསྟན་པ་ཡིན་པའི་ཕྱིར། གཉིས་པ་སྒོམ་ལམ་ལ། སྒོམ་ལམ་གྱི་བྱེད་པ། བྱེད་པ་ཅན་གྱི་སྒོམ་
ལམ་མོ། །དང་པོ་ནི། ལམ་ལ་བྲོད་པ་སྐྱེ་བའི་ཕྱིར་ཐེག་ཆེན་སྒོམ་ལམ་གྱི་ཕན་ཡོན་བཤད་པ།
འཁོར་གསུམ་དུ་རྟོག་པ་ཀུན་ནས་ཞི་བ་དང་ང་རྒྱལ་མེད་པས་སྐྱེ་བོ་ཐམས་ཅད་ལ་འདུད་པ་
དང་ཉོན་མོངས་ལས་རྒྱལ་བས་སེམས་འཁྲུག་པ་མི་འབྱུང་བ་དང་ཕ་རོལ་གྱི་གནོད་པས་བརྫི་
བ་མེད་པ་ཉིད་དང་། མྱུར་དུ་བྱང་ཆུབ་ཀྱི་འབྲས་བུ་ཐོབ་པ་ཉིད་དང་ནི་བྱང་སེམས་དེ་གང་དུ་
བཞུགས་ཤིང་བསྟེན་པའི་གནས་སོགས་ཀྱང་འགྲོ་བས་མཆོད་པའི་ཡུལ་ཉིད་དུ་འགྱུར་བ་དང་
དྲུག་གོ། །མདོ་ནི། ཡུམ་ནི་དེ་ལྟར་བྱང་སེམས་ཆེན་པོ་རྣམས་འདུལ་བ་དང་ཞེས་སོགས་སོ།
།གཉིས་པོ་ལ་སྤྱི་གཞུང་གཉིས། དང་པོ་རྟེན། མཚན་ཉིད་དབྱེ་བའོ། །དང་པོ་ནི། འཇིག་རྟེན་
ལས་འདས་པའི་སྒོམ་ལམ་སྔར་མེད་གསར་སྐྱེའི་ལུས་རྟེན་ནི་མཐོང་ལམ་གང་ལ་སྐྱེས་པའི་
རྟེན་ནོ། །གནས་པ་ནི། ཉན་ཐོས་ལྟར་ན་ཁམས་གསུམ་ག། རང་རྒྱལ་ལྟར་ན་འདོད་རྟེན།
བྱང་སེམས་ལྟར་ན་འདོད་གཟུགས་ཀྱི་རྟེན་ཅན་ནོ། །བྱང་སེམས་གཟུགས་མེད་ཉེར་འགྲོ་
སོགས་ནི། སྤྲུལ་པས་འགྲོ་བའམ་སྐྱེ་བའི་ནུས་པ་ཡོད་པ་ཙམ་ལ་དགོངས་སོ། སེམས་རྟེན་ནི་
མངོན་པ་ལྟར་ན་ཟག་མེད་ས་དགུ་གང་རུང་ལ་བརྟེན། འདིར་ནི་བྱང་སེམས་ཐབས་ལ་མཁས་
102
.
་
་



པས་ཉོན་མོངས་པའི་ས་བོན་མ་སྤངས་ཀྱང་ཉོན་མོངས་ཀྱིས་གནོད་པར་མི་འགྱུར་བས་འདོད་
པ་དང་སྲིད་རྩེ་ལ་ཡང་བརྟེན་པར་བཤད་པའོ། །གཉིས་པ་ནི། མངོན་རྟོགས་གོང་ནས་གོང་དུ་
བསྐྱེད་ཅིང་སྒོམ་པ་འཕགས་ལམ་གྱི་ངོ་བོར་གྱུར་པའོ། གསུམ་པ་ནི། སྤྱིར་ན་འཇིག་རྟེན་དང་
འཇིག་རྟེན་ལས་འདས་པའི་སྒོམ་ལམ་གཉིས། བྱེ་བྲག་ཏུ་ཕྱི་མ་དེ་ལས་འདིར་བྱང་སེམས་ཀྱི་
སྒོམ་ལམ་ལ་ཟག་བཅས་ཟག་མེད་གཉིས། འདིའི་ཟག་པ་ནི་གཟུང་འཛིན་གཉིས་སྣང་ཅན་
ཡང་དག་མིན་རྟོག་གོ། །དེས་ན་མཉམ་བཞག་གི་ཚེ་རྟོག་པ་དེ་མངོན་གྱུར་དུ་མི་འབྱུང་བས་
ཟག་མེད་དང་རྗེས་ཐོབ་ཀྱི་ཚེ་དེ་སྣང་བ་དང་བཅས་ནས་ཡེ་ཤེས་དང་མཉམ་དུ་འཇུག་པས་
ཟག་བཅས་སྒོམ་ལམ་དུ་འགྱུར་ལ། དེ་ཡང་གཉིས་སྣང་གི་ཆ་ནས་ལམ་མིན་ཡང་འཛིན་ཆ་སྒྱུ་
མ་ལྟ་བུའི་སྒོ་ནས་བཞག་པའོ། །འདི་ནི་སྣང་མེད་པ་དང་མི་མཚུངས་ཏེ་འདིར་མཉམ་བཞག་
གི་སྦྱོར་བར་ཞུགས་པ་ན། གཉིས་སྣང་སྣ་ཚོགས་དཔྱད་གཞིར་གཟུང་ཞིང་སྣང་མེད་པས་
གཉིས་མེད་ཀྱི་ཤེས་པ་དཔྱད་གཞིར་བཟུང་བའི་ཁྱད་དང་དོན་དམ་རྣམ་པ་ཐམས་ཅད་པའི་
སྣང་བ་ཡོད་མེད་ཀྱི་ཁྱད་ཡོད་པས་སོ། །གཉིས་པ་གཞུང་དོན་ལ། ཟག་བཅས་སྒོམ་ལམ།
ཟག་མེད་སྒོམ་ལམ་མོ། །དང་པོ་ལ་དགེ་བ་བསོག་བྱེད་མོས་པ། ཆུད་མི་ཟ་བར་བྱེད་པ་བསྔོ་
བ། སྤེལ་བར་བྱེད་པའི་རྗེས་སུ་ཡི་རང་སྒོམ་ལམ་མོ། །དང་པོ་ལ་དངོས་དང་ཕན་ཡོན་ནོ།
།དང་པོ་ནི། ཤེར་ཕྱིན་དོན་གསུམ་གྱི་འབྱུང་གནས་སུ་ཡིད་ཆེས་པའི་དད་པ་ནི་མོས་པ་སྒོམ་
ལམ་སྟེ། མ་དག་ས་བདུན་དུ་ནི་ཡུལ་རང་གི་དོན་ངོ་བོ་ཉིད་སྐུའི་འབྱུང་གནས་སུ་མོས་ཤིང་
གཞན་གྱི་ཆེད་དུ་རང་དོན་སྒྲུབ་པ་དང་ནི་ས་བརྒྱད་དགུ་གཉིས་སུ་ཡུམ་རང་གཞན་གཉིས་
ཀའི་དོན། ཆོས་སྐུའི་འབྱུང་གནས་སུ་མོས་ཤིང་རང་གཞན་གྱི་དོན་གཉིས་མཉམ་དུ་སྒྲུབ་པ་
དང༌། ས་བཅུ་པར་ཡུམ་གཞན་དོན་གཟུགས་སྐུའི་འབྱུང་གནས་སུ་མོས་ཤིང་གཞན་དོན་
འབའ་ཞིག་བསྒྲུབས་པས་རང་དོན་ཞར་ལ་འགྲུབ་པ་དང་། རྩ་བའི་དབྱེ་བ་རྣམ་པ་གསུམ་དུ་
i03



ཤེས་པར་བྱ་ལ་དེ་ལས་ཕྱེ་བ། དེ་ཡང་ནི། ཆུང་དང་འབྲིང་དང་ཆེན་པོ་དང༌། སོ་སོར་རྣམ་པ་
གསུམ་དུ་འདོད། ཆུང་ངུའི་ཆུང་སོགས་དབྱེ་བ་ཡིས། དེ་ཡང་རྣམ་གསུམ་དེ་ལྟར་ན། རྣམ་
པ་ཉི་ཤུ་བདུན་དུ་འདོད། མདོ་ནི། ཡུམ་ཟབ་མོ་ནི་བྲིས་ཤིང་གླེགས་བམ་དུ་བགྱིད་དེ་ཞེས་
སོགས་སོ། །གཉིས་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལ་མོས་པའི་གནས་སྐབས་ཀྱི་བྱུང་
སེམས་དེ་རྣམས་ལ་ནི་རྒྱལ་བ་སྲས་བཅས་ཐམས་ཅད་ཀྱིས་སྤྲོ་བ་བསྐྱེད་པར་མཛད་དེ། འདི་
ལྟར་རང་དོན་གཉིས་དོན་གཞན་དོན་དགུ་ཚན་གསུམ་གྱི་གནས་སྐབས་ཀྱི་ཚེ། སོ་སོར་དང་
པོ་ལ་བསྟོད་པ་དང་། གཉིས་པ་ལ་བཀུར་བ་དང་ནི་གསུམ་པ་ལ་བསྔགས་པར་མཛད་པར་
འདོད་དོ། །མདོ་ནི། གང་གཱའི་བྱེ་སྙེད་དེ་བཞིན་གཤེགས་པའི་སྐུ་གདུང་གི་བཀང་བ་གང་
ཡིན་པ་དང༌། ཡུམ་གྱི་ཆ་གཉིས་ལས་གང་རུང་འདམ་དུ་སྩལ་ནི་འདི་ཉིད་ལེན་ཞེས་སོ།
།གཉིས་པ་དགེ་བ་ཆུད་མི་ཟ་བར་བྱེད་པའི་བསྔོ་བ་སྒོམ་ལམ་ལ། སྒྲ་བཤད། སྤྱིའི་རྣམ་
བཞག། གཞུང་དང་སྦྱར་བའོ། །དང་པོ་ནི། པ་རི་ཎཱ་ཡ་ཀ་ཞེས་པ་ཡོངས་སུ་བསྒྱུར་བ་སྟེ་དགེ་
བ་ཐམས་ཅད་རྫོགས་བྱང་དུ་བསྒྱུར་བའི་དོན་ནོ། །གཉིས་པ་ནི། སྨོན་ལམ་ནི་དགེ་རྩ་མཚོན་
བྱེད་དུ་མ་བཟུང་བར་སྤྱི་ཙམ་ནས་མོས་པ་ལ་བཞག། བསྔོ་བ་ནི། འདུས་བྱས་དང་འདུས་མ་
བྱས་ཀྱི་དགེ་བ་གང་རུང་ཞིག་མཚོན་བྱར་བྱས་ནས་དེ་སེམས་ཅན་ཀུན་གྱི་དོན་དུ་རྫོགས་བྱང་
དུ་བསྔོ་བའོ། །ཆོས་ཉིད་འདུས་མ་བྱས་ལ་རང་བཞིན་འགྱུར་བ་མེད་ཀྱང་དེའི་དྲི་མ་ཉམས་
སྨད་པས་རང་ངོ༌། །རིམ་གྱིས་གསལ་བར་འགྱུར་བ་ཙམ་ཡིན་ལ། དེ་རང་ལྡོག་ནས་བསྔོ་རྒྱུ་
མིན་ཡང་མོས་པའི་རློམ་ཚོད་དུ་བསྔོས་པས་འདུས་བྱས་ཀྱི་དགེ་བ་བསྔོས་པ་ལས་ལྷག་པའོ།
།གསུམ་པ་ནི། སེམས་ཅན་རྣམས་ཀྱི་དོན་དུ་དགེ་བ་རྫོགས་བྱང་དུ་མི་དམིགས་པར་ཡོངས་སུ་
བསྔོ་བ་ནི་དེའི་བྱེད་པ་འབྲས་བུ་མཆོག་ཐོབ་པར་བྱེད་པ་ཡིན་ནོ་ཞེས་ངོ་བོ་ངོས་བཟུང་བའོ།
།མདོ་ནི། ཡོངས་སུ་བསྔོ་བ་འདི་ཉིད་རབ་ཅེས་བྱའོ། །ཞེས་སོ། །དེ་ལ་ལྡོག་པས་ཕྱེ་ན་བཅུ་
104



གཉིས་ལས་དང་པོ། །དམན་པའི་བྱང་ཆུབ་ལས་ཁྱད་པར་ཅན་དུ་བྱེད་པ་རྫོགས་བྱང་དུ་མི་
དམིགས་པར་བསྔོ་བ། བསྔོ་བ་ཞེས་འོག་མ་རྣམས་ལ་སྦྱར་རོ། །གཉིས་པ་བསྔོ་བྱའི་རྫས་དེ་
ནི་དམིགས་མེད་ཀྱི་རྣམ་པ་ཅན་དུ། གསུམ་པ་སེམས་ཀྱི་འདུ་ཤེས་ཕྱིན་ཅི་མ་ལོག་པའི་མཚན་
ཉིད་དུ། བཞི་པ་བྱེད་པོ་རང་ལ་གང་ཟག་དང་ཆོས་སུ་འཛིན་པས་དབེན་པར་དང་། ལྔ་པ་
དགེ་བ་རང་བཞིན་སྟོང་ཉིད་དུ་ངེས་པའི་ཕྱིར་སངས་རྒྱས་ཀྱི་བསོད་ནམས་ཀྱི་ཚོགས་རྒྱ་ཆེན་
པོ་རྣམས་ཀྱང་རང་བཞིན་དམིགས་མེད་འདུས་མ་བྱས་ལས་བྱུང་བར་དྲན་པའི་སྤྱོད་ཡུལ་ཅན་
གྱི། དྲུག་པ་ཕྱིན་དྲུག་ལ་བཟང་ངན་མི་ལྟ་བར་ཐབས་དེ་དག་ཐམས་ཅད་དང་བཅས་པར་དང་
བདུན་པ་དངོས་མེད་ཁོ་ནར་འཛིན་པའི་མཚན་མ་མེད་པར་དང་། བརྒྱད་པ་གང་དུའང་མི་
འཛིན་པར་སངས་རྒྱས་ཀྱི་བསྔོ་བར་མཛད་པ་ལ་རྗེས་སུ་ཡི་རང་བ་སྟེ་ཚུལ་དེ་ལྟར་དང་། དགུ་
པ་ཁམས་གསུམ་དུ་གཏོགས་པ་སྟེ་གནས་པ་མ་ཡིན་པ་དང༌། བཅུ་པ་བཅུ་གཅིག་པ་བཅུ་
གཉིས་པ་གསུམ་ནི། ཆུང་ངུ་དང་འབྲིང་དང་ཆེན་པོའི་བསྔོ་བ་སྔ་མ་རྣམས་ལས་གཞན་དུ་
བསྟན་པ་ནི་རྣམ་པ་གསུམ་པོ་སྟེ། རིམ་པས། སེམས་ཅན་ཐམས་ཅད་དགེ་བ་བཅུ་ནས་མངོན་
ཤེས་ལྔ་ལྡན་གྱི་བར་དུ་བཀོད་པ་དང་། དེ་རྣམས་རྒྱུན་ཞུགས་ནས་དགྲ་བཅོམ་གྱི་བར་དུ་གྱུར་
པ་ལ་མཆོད་པ་དང་། དེ་རྣམས་སངས་རྒྱས་སུ་གྱུར་པ་ལ་དམིགས་བཅས་ཀྱི་མཆོད་པའི་དགེ་
བ་ལས། བྱང་སེམས་ཀྱིས་དེ་གསུམ་ལ་རྗེས་སུ་ཡི་རང་ཞིང་དེའི་དགེ་བ་མི་དམིགས་པས་
བསྔོ་བ་གསུམ་པོ་དེ་བསོད་ནམས་ཆེན་པོ་འབྱུང་བ་སྟེ་ལྷག་པའི་བདག་ཉིད་དོ། །མདོ་ནི།
ཉན་རང་ཐམས་ཅད་ཀྱི་སྦྱིན་སོགས་བསོད་ནམས་བྱ་བའི་དངོས་པོ་ལས་བྱང་སེམས་ཀྱི་བླ་
མེད་རྫོགས་པའི་བྱང་ཆུབ་ཏུ་བསྔོ་བ་འདི་རབ་ཅེས་བྱའོ། །ཞེས་སོགས་སོ། །གསུམ་པ་དགེ་
བ་སྤེལ་བར་བྱེད་པ་རྗེས་སུ་ཡི་རང་སྒོམ་ལམ་ནི། གཞན་གྱི་ཐབས་བསོད་ནམས་ཀྱི་ཚོགས་
དང་དེ་དག་མི་དམིགས་པ་ཡེ་ཤེས་ཀྱི་ཚོགས་དག་གི་དགེ་བའི་རྩ་བ་བསྒྲུབས་པ་ལ་ཡི་རང་བ་
I05



སྟེ་དགའ་བའི་སེམས་ཀྱིས་རྗེས་སུ་ཡི་རང་བ་ཡིད་ལ་བྱེད་པ་ཡང་ཟག་བཅས་སྒོམ་པའི་ལམ་
ཡིན་པར་འདིར་བརྗོད་དོ། །མདོ་ནི། རིགས་ཀྱི་བུ་འམ་རིགས་ཀྱི་བུ་མོ་གང་གིས་རྗེས་སུ་ཡི་
རང་བ་དང་ལྡན་པའི་ཞེས་སོགས་སོ། །གཉིས་པ་ཟག་མེད་སྒོམ་ལམ་ལ། བར་ཆད་མེད་ལམ་
གྱི་ངོ་བོ་སྒྲུབ་པ་སྒོམ་ལམ། རྣམ་གྲོལ་ལམ་གྱི་ངོ་བོ་རྣམ་དག་སྒོམ་ལམ་མོ། དང་པོ་ནི། ཡུམ་
གྱི་ཡོན་ཏན་ནམ་རང་བཞིན་གསལ་བར་སྒྲུབ་པའི་ཕྱིར་མཉམ་པར་འཇོག་པ་ས་གཉིས་པའི་
བར་ཆད་མེད་ལམ་སྟེ། དེ་ཡི་ངོ་བོ་ནི་འོད་གསལ་བའི་ཡེ་ཤེས་ཉིད་དང་། འདི་ནི་ལམ་རྣམས་
ཀྱི་མཆོག་ཉིད་དང༌། སྒོམ་ཚུལ་ནི་གཟུགས་སོགས་ཀུན་ལ་མཚན་མས་མངོན་པར་འདུ་མི་
བྱེད་པ་དང་། ཀུན་རྫོབ་པའི་ཆོས་རྣམས་དམིགས་སུ་མེད་པར་ནི་སྦྱོར་བའི་དུས་ནས་རྣམ་པ་
གཏོད་པར་བྱེད་ཅིང་དངོས་གཞིའི་དུས་སུ་དེ་ལ་ཞུགས་པ་དང༌། འབྲས་བུ་ནི་དོན་ཆེན་པོ་
ཆོས་སྐུ་ཉིད་སྒྲུབ་པར་བྱེད་པའོ། །མདོ་ནི། ཤཱ་རིའི་བུས་གསོལ་པ། ཡུམ་འདི་ནི་སྣང་བར་
བགྱིད་པའོ། །ཞེས་སོ། །གཉིས་པ་ལ་རྣམ་དག་ཐོབ་པའི་རྒྱུར་སྤང་བླང་ངོས་གཟུང་བ།
འབྲས་བུ་རྣམ་དག་དངོས་སོ། །དང་པོ་ནི། ཤེར་ཕྱིན་རྟོགས་བའི་རྒྱུ་གང་ཞེ་ན་སངས་རྒྱས་
མང་པོ་བསྟེན་པ་དང༌། བསྐལ་པ་དཔག་མེད་ནས་སྦྱིན་སོགས་ཕར་ཕྱིན་ལ་ཞུགས་པ་དང་
ཐབས་ལ་མཁས་པས་དེ་དག་མི་དམིགས་ཤིང་དབང་པོའི་རིམ་པ་དང་འཚམ་པར་ལུང་སྟོན་
པ་སོགས་གང་ཡིན་པ་རྣམས་ནི་བྱང་སེམས་དབང་རྣོན་ཤེར་ཕྱིན་འདི་ལ་མོས་པའི་རྒྱུ་དག་
ཡིན་ལ་དེ་རྣམ་དག་སྐྱེ་བའི་རྒྱུའོ། །མདོ་ནི། སངས་རྒྱས་གྲངས་མེད་བསྙེན་བཀུར་བྱས་ནས་
འདིར་འོངས། ཞེས་སོ། །ཡུམ་གྱི་ཆོས་ཀྱིས་འཕོངས་པ་སྟེ་སྤོང་བའི་རྒྱུ་དག་ནི། བདུད་ཀྱི་
བྱིན་རླབས་ཀྱིས་ཐིབས་ཀྱིས་ནོན་པ་དང་ཟབ་མོའི་ཆོས་ལ་མ་མོས་པ་དང་ཕུང་པོ་ལ་སོགས་
པའི་ཀུན་རྫོབ་ལ་མངོན་པར་ཞེན་པ་དང་སྡིག་པའི་གྲོགས་པོས་ཡོངས་སུ་ཟིན་པའོ། །རྣམ་པ་
བཞི་པོ་དེ་དག་དང་ལྡན་ན་སྐྱེས་བུ་གླེན་པ་ཞེས་སོ། །གཉིས་པ་ལ་སྤྱི་གཞུང་གཉིས། དང་པོ་
i06



ལ། ངེས་དོན་དུ་བཞག་ན་དྲི་མ་ཀུན་རྫོབ་པ་ཡེ་ནས་མེད་པའི་ཕྱིར་ཤིན་ཏུ་རྣམ་པར་དག་པའི་
ཆོས་དབྱིངས་བདེ་གཤེགས་སྙིང་པོ་གཞི་ལམ་འབྲས་བུའི་གནས་སྐབས་བློས་གཞག་ཏུ་མེད་
པ་དེ་ལ་རྣམ་དག་ཅེས་བྱའོ། །དྲང་དོན་ལྟར་བཞག་ན། འབུམ་ཊིཀ་ཏུ། གཟུགས་སོགས་ནི་
དག་པར་བྱ་བའོ། ཡུམ་ནི་དག་པར་བྱེད་པའོ། །འབྲས་བུ་ནི་རྒྱུན་ཞུགས་ལ་སོགས་ པའི་
འབྲས་བུའོ། །གཉིས་སུ་མེད་པ་ནི་ངོ་བོའོ། །ཞེས་གསུངས་པ་ལྟར། འབྲས་བུ་རྣམ་གྲོལ་དག་
པ་སྤང་བྱ་དག་པ་ལ་ལྟོས། སྤང་བྱ་དག་པ་རྣམ་གྲོལ་གྱི་རང་རྒྱུ་བར་ཆད་མེད་ལམ་ལ་ལྟོས་
པའོ། །གཉིས་པ་ལ་རྣམ་དག་སྤྱིར་བསྟན། སོ་སོར་བཤད་པ། ཤིན་ཏུ་བ་ཡིན་པའི་རྒྱུ་མཚན།
དེ་ལ་ཀླན་ཀ་སྤང་བའོ། །དང་པོ་ནི། འབྲས་བུ་ཆོས་དབྱིངས་རང་ངོ་སྤྲོས་པ་མ་ཡིན་པའི་དག་
པ་དག་གློ་བུར་དྲི་མ་གཟུགས་ལ་སོགས་པ་གཟོད་ནས་མེད་པའི་དག་པ་གཉིས་གཅིག་པ་
ཉིད་ཡིན་ཏེ། གང་གི་ཕྱིར་ན་དག་པ་དེ་གཉིས་ཐ་དད་མ་ཡིན་ཞིང་དེ་ཉིད་དང་གཞན་དུ་དཔྱད་
དུ་མེད་པའི་ཕྱིར་ཏེ། ཐམས་ཅད་ཀྱང་དག་པར་རོ་གཅིག་ཏུ་བརྗོད་དོ། །མདོ་ནི། གཟུགས་
རྣམ་པར་དག་པ་དང་འབྲས་བུ་རྣམ་པར་དག་པ་དང་ཡུམ་རྣམ་པར་དག་པ་འདི་ལ་གཉིས་སུ་
མེད་ཅིང་། ཞེས་སོ། །གཉིས་པ་ནི། ཉོན་མོངས་པའི་དྲི་མ་དང་དེའི་སྟེང་དུ་ཤེས་བྱའི་དྲི་མ་
གཟུང་རྟོག་དང་བཅས་པ་དང༌། དེའི་སྟེང་དུ་འཛིན་རྟོག་དང་བཅས་པ་སྟེ་ལམ་གསུམ་ཆར་གྱི་
དྲི་མ་ཉམས་པའི་སྒོ་ནས་བཞག་པའི་ཕྱིར། སློབ་མ་ཉན་ཐོས་དང་བསེ་རུ་རང་སངས་རྒྱས་
དང་རྒྱལ་སྲས་རྣམས་ཀྱི་མངོན་རྟོག་གསུམ་ལ་དོག་པ་ཞེས་བྱ་སྟེ། དེ་ལས་ཀྱང་སངས་རྒྱས་ཀྱི་
རྣམ་ཀུན་མཁྱེན་པའི་ཡེ་ཤེས་ལ་རྣམ་དག་ཤིན་ཏུ་བ་ཞེས་བྱ་སྟེ་སྒྲིབ་གཉིས་བག་ཆགས་དང་
བཅས་པ་བྲལ་བས་སོ། །མདོ་ནི། བདག་རྣམ་པར་བདག་པ་གང་ཡིན་པ་དེ་ནི་གཟུགས་རྣམ་
པར་དག་པའོ། །ཞེས་སོགས་སོ། །གསུམ་པ་ནི། སངས་རྒྱས་ཀྱི་ཡེ་ཤེས་ཁོ་ན་ལ་རྣམ་དག་
ཤིན་ཏུ་བར་བརྗོད་དེ། འདོད་པ་སོགས་ས་དགུ་ལ་ནི་ཐེག་གསུམ་གྱི་སྒོམ་སྤངས་གང་ཡིན་པ་
107



ཆེན་པོའི་ཆེན་པོ་ལ་སོགས་པའི་དྲི་མའི་ཆེ་རྣམས། གཉེན་པོ་རང་རང་གི་སྒོམ་ལམ་མཉམ་
གཞག་ཡེ་ཤེས་ཆུང་ངུའི་ཆུང་ངུ་ལ་སོགས་པའི་ལམ་གྱིས་ནི་དག་པར་བྱས་པའི་འབྲས་བུ་
མཐར་ཐུག་ཡིན་པའི་ཕྱིར། མདོ་ནི། གཟུགས་རྣམ་པར་དག་པ་གང་ཡིན་པ་དེ་ནི་རྣམ་མཁྱེན་
ཉིད་ཀྱི་བར་དུ་རྣམ་པར་དག་པ་སྟེ། ཞེས་སོ། །བཞི་པ་ནི། སྤང་བྱ་ཆུང་ངུ་ལ་གཉེན་པོ་ཆེན་པོ་
བསྐྱེད་པ་དང་ཁམས་གཅིག་ན་ཡོད་པའི་གཉེན་པོས་ཁམས་གསུམ་ཆར་གྱི་སྒྲིབ་པ་སེལ་བ་མི་
རིགས་སོ་ཞེས་དེ་ལ་ཀླན་ཀ་འཚོལ་ན་སྐྱོན་མེད་དེ། དྲི་མ་ཕྲ་མོ་འཁྲུད་པ་ལ་འབད་པ་ཆེར་
བསྐྱེད་དགོས་པ་ལྟར་སྤང་བྱ་སྤངས་པའི་ཕྱིར་དང་། ཁམས་གཅིག་ན་ཡོད་པའི་ལམ་ཤེས་ནི་
འཇལ་བྱེད་དང་ཀུན་ཁྱབ་གཞལ་བྱའི་ཡུལ་ཆོས་དབྱིངས་དག་གཉིས་མེད་མཉམ་པ་ཉིད་དུ་
འགྱུར་པ་ཉིད་ཀྱིས་ཕྱིར། སྤང་བྱ་ཁམས་གསུམ་གྱི་གཉེན་པོ་གཅིག་ཉིད་དུ་འདོད་པ་ཡིན་ནོ།
།འདིར་གོ་བར་བྱ་བ། སྤང་གཉེན་མངོན་གྱུར་གཉིས་ལྷན་གཅིག་མི་འབྱུང་སྟེ། ཡིད་ཤེས་
རིགས་མི་འདྲ་བ་གཉིས་ཅིག་ཅར་མི་འབྱུང་བས་སོ། །དེས་ན་བར་ཆད་མེད་ལམ་སྐྱེས་ཙམ་
ནས་སྤང་བྱ་མངོན་གྱུར་ཞི་ནས་ཀུན་གཞིའི་སྟེང་དུ་ས་བོན་ཙམ་གནས་པ་དེ་སྤོང་བ་ཡིན་ནོ།
།མདོ་ནི། རྣམ་པར་དག་པ་ནི་འདོད་པའི་ཁམས་སུ་སྐྱེ་བ་མ་ལགས། ཞེས་སོ། ཤེས་རབ་ཀྱི་
ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་ཚིག་ལེའུར་
བྱས་པ་ལས་སྐབས་གཉིས་པའི་འགྲེལ་པའོ།། །།གསུམ་པ་དེའི་རྩ་བ་གོལ་ས་དང་
བཅས་པ་གཞི་ཤེས་བཤད་པ་ལ། འབྲེལ་བཀོད་ པ། གཞི་ཤེས་ཉིད་བཤད་པ། མཁྱེན་
གསུམ་གྱི་མཇུག་བསྡུ་བའོ། །དང་པོ་ནི། ཆོས་བཅུ་གཅིག་གིས་མཚོན་ནས་བཤད་པའི་ལམ་
ཤེས་ཀྱང་རང་རྒྱུ་མཐུན་ཕྱོགས་ཀྱི་གཞི་ཤེས་ལས་སྐྱེ་ཞིང་། དེ་ཡང་ཞི་བའི་མཐར་མ་ལྷུང་བ་
དགོས་པས། རབ་འབྱོར་གྱིས་ཡུམ་སྲིད་ཞིའི་མཐའ་ལ་མི་གནས་པར་བསྟན་པ་ལས་འཕྲོས་
པའི་དོན་ནོ། །གཉིས་པ་ལ་ཤེས་བྱའི་ཆོས་གཏན་ལ་ཕབ། ཤེས་བྱེད་ཀུན་ཤེས་ཀྱི་རབ་དབྱེ་
i08



བཤད་པའོ། །དང་པོ་ལ་ཕུང་པོ་ལྔ་བཤད། དེ་ཁམས་དང་སྐྱེ་མཆེད་དུ་འགྱུར་ཚུལ་རབ་དབྱེ་
གཞན་བསྟན་པའོ། །དང་པོ་ལ་སྤྱིའི་མཚན་ཉིད། སོ་སོའི་དོན། ངེས་པ་བསྟན་པའོ། །དང་པོ་
ནི། འདུས་བྱས་གང་ཞིག་དུ་མ་སྤུངས་པའོ། །དེ་ལ་གཟུགས་ཕུང་ནི་ཕྱོགས་དང་མིང་བཞི་ནི་
དུས་ཀྱི་ཆ་ཅན་གཉིས་ཀ་ཡང་ལྡོག་ཆ་དུ་མ་ཅན་ནོ། །གཉིས་པ་ནི། གཟུགས་ནས་རྣམ་ཤེས་
ཀྱི་བར་ཕུང་པོ་ལྔ་ལས། གཟུགས་ནི་བེམ་དངོས་ཏེ། མིག་དབང་ནས་ལུས་དབང་གི་བར་
དབང་པོ་ལྔ་དང་གཟུགས་ནས་རེག་བྱའི་བར་དོན་ལྔ། དེ་ལས་ཀྱང་གཟུགས་ལ་སྔོ་སེར་
དམར་དཀར་བཞི། རིང་པོ་ཐུང་ངུ་ལྷམ་པ་ཟླུམ་པོ་མཐོ་བ་དམའ་བ་ཕྱ་ལེ་བ་ཕྱ་ལེ་བ་མ་ཡིན་
པ་སྤྲིན་དུ་བ་རྡུལ་ཁུག་སྣ་གྲིབ་མ་ཉི་མ་སྣང་བ་མུན་པ་སྟེ་ཉི་ཤུའོ། །སྒྲ་ལ་སྐྱེས་བུས་ཟིན་མ་
ཟིན་གཉིས་རེ་རེ་ལ་དོན་ལུང་དུ་སྟོན་མི་སྟོན་གཉིས་གཉིས། དེ་རེ་རེ་ལ་ཡིད་དུ་འོང་མི་འོང་
གཉིས་གཉིས་ཏེ་བརྒྱད་དོ། །དྲི་ལ་ཞིམ་མི་ཞིམ་གཉིས་རེ་རེ་ལ་མཉམ་མི་མཉམ་གཉིས་
གཉིས་ཏེ་བཞིའོ། །རོ་ལ་མངར་སྐྱུར་ལན་ཚྭ་ཚ་བ་ཁ་བ་བསྐ་བ་སྟེ་དྲུག་གོ། །རེག་བྱ་ལ་འབྱུང་
བའི་ཆ་སྲ་བ་གཤེར་བ་དྲོ་བ་གཡོ་བ། འབྱུང་འགྱུར་ལ་འཇམ་པ་རྩུབ་པ་ལྕི་བ་ཡང་བ་གྲང་བ་
བཀྲེས་པ་སྐོམ་པ་སྟེ་བཅུ་གཅིག་གོ། །དེ་ལས་གཟུགས་ནི་བསྟན་ཡོད་ཐོགས་བཅས། དབང་
པོ་ལྔ་དང་སྒྲ་སོགས་ནི་བསྟན་མེད་ཐོགས་བཅས། ཀུན་བརྟགས་པའི་རིག་བྱེད་མ་ཡིན་པའི་
གཟུགས་དང་ཟད་པར་གྱི་གཟུགས་སོགས་ནི་དབང་དོན་བཅུ་པོ་ལས་ལོགས་སུ་མེད་མོད་ཐ་
སྙད་འདོགས་ན་བསྟན་མེད་ཐོགས་མེད་ཀྱི་གཟུགས་སོ། །ཕྱི་མ་བཞི་ནི་མིང་གིས་ཕྱེ་བ་ཙམ་
ཡིན་ལ། དེ་ལས་ཚོར་བ་ནི་མྱོང་བར་གནས་པ་སྟེ། བདེ་སྡུག་བཏང་སྙོམས་གསུམ་མོ། །མིག་
གི་འདུས་ཏེ་རེག་པ་ལས་བྱུང་བའི་ཚོར་བ་སོགས་དྲུག་གོ། །འདུ་ཤེས་ནི་ཁྱད་པར་མཚན་མར་
འཛིན་པ་སྟེ། མིག་གི་འདུས་ཏེ་རེག་པ་ལས་བྱུང་བའི་འདུ་ཤེས་སོགས་དྲུག་གོ། །འདུ་བྱེད་ནི་
ཕུང་པོ་སྔ་མ་བཞི་ལས་གཞན་པའི་འདུས་བྱས་ཏེ། སེམས་དང་མཚུངས་པར་མི་ལྡན་པ་དང་
i09



ལྡན་པ་གཉིས། དང་པོ་ནི་གཟུགས་སེམས་ཀྱི་གནས་སྐབས་ཐོབ་པ་ལ་སོགས་བཅུ་བཞི་སྟེ་བྱེ་
སྨྲ་ཁོ་ནས་སྒྲོ་བཏགས་པའོ། །གཉིས་པ་ནི་གཙོ་སེམས་དང་རྟེན་དབང་པོ་མཚུངས། རྫས་རེ་
རེ་བར་མཚུངས། སྐྱེ་བའི་དུས་མཚུངས། གཟུགས་སོགས་དམིགས་པ་མཚུངས་པའི་མཚུངས་
ལྡན་དེ་ལས་ཚོར་འདུ་གཉིས་མ་གཏོགས་པ་འདུ་བྱེད་དོ། །འདིར་དོན་གྱི་ཁྱད་པར་རིག་པའི་
མཚུངས་ལྡན་ལྔ་བཅུ་རྩ་གཅིག་ཀུན་བཏུས་ནས་གསུངས་པ་རྣམས་ཚིགས་བཅད་དུ་མཛད་པ།
ཚོར་དང་འདུ་ཤེས་སེམས་པ་དང་། ཡིད་ལ་བྱེད་དང་རེག་པ་ལྔ། སེམས་ཀུན་ཁྱབ་ཕྱིར་ཀུན་
འགྲོ་ཡིན། འདུན་དང་མོས་དང་དྲན་པ་དང་། ཏིང་འཛིན་ཤེས་རབ་འདོད་སོགས་ལ། འཇུག་
པའི་ཕྱིར་ན་ཡུལ་ངེས་ལྔ། དད་དང་ངོ་ཚ་ཤེས་ཁྲེལ་ཡོད། མ་ཆགས་ཞེ་སྡང་གཏི་མུག་མེད།
བརྩོན་འགྲུས་ཤིན་ཏུ་སྦྱངས་པ་དང་། བག་ཡོད་བཏང་སྙོམས་རྣམ་མི་འཚེ། བཅུ་གཅིག་དགེ་
བ་ཞེས་བྱར་སྒྲགས། ཆགས་སོགས་དྲུག་ནི་རྩ་ཉོན་མོངས། ཁྲོ་དང་འཁོན་འཛིན་འཆབ་དང་
ཚིག །ཕྲག་དོག་སེར་སྣ་སྒྱུ་དང་གཡོ། རྒྱགས་དང་རྣམ་འཚེ་ངོ་ཚ་མེད། ཁྲེལ་མེད་རྨུ་རྒོད་མ་
དད་པ། ལེ་ལོ་བག་མེད་བརྗེད་ངས་དང་། ཤེས་བཞིན་མ་ཡིན་རྣམ་གཡེང་སྟེ། ཉི་ཤུ་ཉེ་བའི་
ཉོན་མོངས་ཡིན། གཉིད་དང་འགྱོད་དང་རྟོག་དཔྱོད་བཞི། དགེ་དང་ལུང་མ་བསྟན་ལ་སོགས།
དུ་མར་འགྱུར་ཕྱིར་གཞན་འགྱུར་ཡིན། ཞེས་སོ། །རྣམ་པར་ཤེས་པ་ནི། དོན་གྱི་ངོ་བོ་ཙམ་སོ་
སོར་རིག་པ་སྟེ། ཐེག་དམན་ལྟར་ན་མིག་ཤེས་ནས་ཡིད་ཤེས་བར་དྲུག། ཐེག་ཆེན་དུ་སེམས་
ཀུན་གཞི་དང་དེ་ལ་ངར་འཛིན་པའི་ཉོན་ཡིད་དང་འཇུག་པའི་རྣམ་ཤེས་དྲུག་སྟེ་ཚོགས་བརྒྱད་
དོ། །ཕྱི་མ་བདུན་ནི་ཀུན་གཞི་དང་ངོ་བོ་ཅིག་མ་ཡིན་ལ། མེ་ལོང་དང་གཟུགས་བརྙན་བཞིན་
ནོ། །གཉིད་འཐུག་དང་སྙོམས་འཇུག་གི་ཚེ་ཀུན་གཞི་མི་འགག་ལ་གཞན་རྣམས་འགག་ཅིང་།
ཀུན་གཞིའི་རྣམ་ཤེས་ནི་སངས་རྒྱས་པ་ན་ལྡོག་ཡེ་ཤེས་ནི་མྱང་འདས་ཀྱི་ངོ་བོ་ཉིད་དོ། །རྣམ་
ཤེས་དེ་དག་ནི་རྫ་ས་ཐ་དད་ཡིན་ལ་རང་དང་རང་གི་འཁོར་དུ་འབྱུང་བའི་སེམས་བྱུང་རྣམས་
110



ནི་རྫས་གཅིག་གོ །གསུམ་པ་ནི། གཟུགས་སེམས་གཉིས་དངོས་པོར་གནས་ཤིང་སེམས་བྱུང་
ལས་ཚོར་འདུ་གཉིས་ཁྱིམ་པ་དང་གྲུབ་མཐར་ཞུགས་པ་རྣམས་རྩོད་པའི་རྒྱུར་གྱུར་པས་
རགས་པའི་ཕྱིར་ལོགས་སུ་བསྟན་ལྷག་མ་རྣམས་འདྲ་བས་གཅིག་ཏུ་བྱས། རྣམ་ཤེས་བརྒྱད་
ཀྱང་དངོས་པོར་གནས་པས་གྲངས་ངེས་ལ། གཟུགས་ལ་དམིགས་ནས་ཚོར་བ་འབྱུང་དེ་ལས་
འདུ་ཤེས་ཕྱིན་ལོག་ཏུ་གྱུར་དེས་ཀུན་ནས་ཉོན་མོངས་པར་བྱེད་ཅིང་བཞི་པོ་དེས་རྣམ་ཤེས་
སྒྲིབ་པར་བྱེད་པས་རགས་རིམ་གྱིས་བསྟན་པས་གོ་རིམ་མོ། །གཉིས་པ་དེ་ཁམས་སྐྱེ་མཆེད་
དུ་འགྱུར་ཚུལ་ནི། སེམས་སེམས་བྱུང་སྐྱེ་བའི་སྒོ་བྱེད་པ་དང༌། རིགས་ཐ་དད་པར་གནས་
པས་དེ་དང་དེའོ། །དེ་ཡང་དབང་པོ་ལྔ་དང་དོན་ལྔ་ལས་ཕྱེ་བ་ཡིན་ལ་རྣམ་ཤེས་རྣམས་ཡིད་
ཀྱི་སྐྱེ་མཆེད་དུ་འགྱུར་རོ། ཡིད་དབང་དང་ཡིད་ཤེས་ཀྱི་ཁྱད་ནི་སྐད་ཅིག་སྔ་ཕྱི་ཡིན་ལ་ཆོས་
ཁམས་ནི། ཚོར་བ་སོགས་གསུམ་དང་དགེ་མི་དགེ་ལུང་མ་བསྟན་གྱི་དེ་བཞིན་ཉིད་གསུམ་
ནམ་མཁའ་དང་མི་གཡོ་བ་དང་བྲལ་བ་སོ་སོར་བརྟགས་འགོག་དང༌། སྐྱེ་བ་ལ་གེགས་བྱེད་
བརྟགས་མིན་གྱི་འགོག་པ་དང་འདུ་ཤེས་དང་ཚོར་བ་འགོག་པ་སྟེ་འདུས་མ་བྱས་བརྒྱད་
རྣམས་སོ། །གསུམ་པ་རབ་དབྱེ་གཞན་བསྟན་པ་ནི། གཟུགས་དང་སེམས་དང་སེམས་བྱུང་
དང་ལྡན་མིན་འདུ་བྱེད་དང་འདུས་མ་བྱས་ནམ་མཁའ་འགོག་པ་གཉིས་ཏེ་ཤེས་བྱ་ཐམས་ཅད་
བཞི་ལྔར་འདུས་པར་བྱེ་སྨྲས་འདོད་པའོ། །ཐེག་ཆེན་ལུགས་ལ་ཤེས་བྱ་རྣམས་ཆོས་ལྔར་
བསྟན་ཏེ། རྒྱུ་དང་རྣམ་པར་རྟོག་པ་དང་མིང་དང་ཡང་དག་པའི་ཡེ་ཤེས་དང་དེ་ཁོ་ན་ཉིད་དང་
ལྔའོ། །དེ་ལས་དང་པོ་གསུམ་ཀུན་བརྟགས་དང་གཞན་དབང་དང༌། ཕྱི་མ་གཉིས་ཡོངས་གྲུབ་
པོ། །ཐུན་མོང་དུ། ཆོས་རྣམས་བདེན་པ་བཞིར་དང་འདུས་བྱས་འདུས་མ་བྱས་གཉིས་སུ་དང་
ཟག་བཅས་ཟག་མེད་གཉིས་སུ་དང་བདེན་པ་གཉིས་སོགས་གང་རུང་དུ་ཡང་འདུ་བ་ཡིན་ནོ།
།གཉིས་པ་ཤེས་བྱེད་ཀུན་ཤེས་ཀྱི་རབ་དབྱེ་བཤད་པ་ལ། འཇུག་ཡུལ་གཞི་ཤེས། འཇུག་པ་
iii



སྦྱོར་བ། ཞུགས་འབྲས་མཐོང་ལམ་མོ། །དང་པོ་ལ་སྤྱི་གཞུང་གཉིས། དང་པོ་ནི། སྐབས་
འདིར་དངོས་བསྟན་གྱི་གཞི་ཤེས་ནི། སྲིད་ཞིར་མི་གནས་པ་བྱང་སེམས་ཀྱི་གཞི་ཤེས་ཉིད་
ཡིན་ལ། ཉན་རང་གི་གཞི་ཤེས་ཤུགས་ལས་བསྟན་ནོ། །འོ་ན་བྱང་སེམས་ཀྱི་གཞི་ཤེས་ལམ་
ཤེས་ཉིད་དུ་འདུས་པས་སླར་ལོགས་སུ་བསྟན་པ་ཅི་ཞེ་ན། འདིར་ཉན་རང་གི་གཞི་ཤེས་ལས་
ཁྱད་པར་འཕགས་ཚུལ་དང་། དེ་ལ་མི་གནས་པར་འདའ་དགོས་པའི་ཆེད་དུ་བསྟན་པ་སྟེ་
ཆོས་ཀྱི་བདག་མེད་ཡོངས་རྫོགས་རྟོགས་དགོས་པར་སྟོན་པས་སོ། །སློབ་དཔོན་ཟླ་བ་གྲགས་
པ་ཉན་རང་གི་ཆོས་ཀྱི་བདག་མེད་རྟོགས་པར་བཤད་པ་མ་ཡིན་ནམ་ཞེ་ན། དེ་ནི་ཆོས་ཀྱི་
བདག་མེད་ལ་བསྔགས་པ་བརྗོད་པའམ། ཡང་ན་ཆ་ཤས་ཙམ་རྟོགས་པ་ལ་དགོངས་ཏེ།
འདིར་ཡང་ཉན་རང་གི་རྒྱུད་ཀྱི་མངོན་རྟོགས་ཡུམ་གྱི་ཆ་ཤས་སུ་གསུངས་པ་ལྟར་རོ། །གཉིས་
པ་ལ་གཞི་ཤེས་ཀྱི་ངོ་བོ། ཉེ་རིང་གི་རྒྱུ་མཚན་མི་མཐུན་ཕྱོགས་དང་གཉེན་པོའི་དབྱེ་བའོ།
།དང་པོ་ལ་དངོས་བསྟན། ཤུགས་བསྟན་ནོ། །དང་པོ་ནི། བྱང་འཕགས་ཀྱི་རྒྱུད་ཀྱི་ཡུམ་ནི།
ཚུ་རོལ་སྲིད་པ་དང་ཕ་རོལ་ཞི་བའི་མཐའ་ལ་གནས་པ་མིན་ཞིང་དེ་དག་གི་བར་ན་ཡང་མི་
གནས་པ་ཡིན་ཏེ་སྟོང་པ་དང་སྙིང་རྗེ་ཟུང་དུ་འཇུག་པ་ཕྱིར་དང་། དུས་གསུམ་གྱི་ཆོས་རྣམས་
སྐྱེ་བ་མེད་པར་མཉམ་པ་ཉིད་དུ་ཤེས་པའི་ཕྱིར། དེ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་
གཞི་ཤེས་དངོས་ཡིན་པར་འདོད་དོ། །མདོ་ནི། བྱང་སེམས་རྣམས་ཀྱི་ཡུམ་ནི་ཚུ་རོལ་གྱི་
མཐའ་མ་ལགས་ཞེས་སོགས་སོ། །ཤུགས་བསྟན་ནི། སྲིད་པ་ལ་སྐྲག་ཅིང་ཞི་བ་ལ་དམིགས་
བཅས་ཀྱི་གནས་སྐབས་ཉན་རང་གི་གཞི་ཤེས་ཏེ། སྡུད་པར། ཐབས་མེད་ཤེས་རབ་བྲལ་
བས་ཉན་ཐོས་ཉིད་དུ་ལྟུང་། ཞེས་སོ། །གཉིས་པ་ནི། གཞི་ཤེས་དེ་གཉིས་ལ་ཁྱད་ཡོད་དམ་
ཞེ་ན། ཡོད་དེ། ཉན་རང་གི་གཞི་ཤེས་དེ་ནི་རང་གི་བྱང་ཆུབ་ལ་མཚན་མར་དམིགས་པའི་སྒོ་
ནས་དང་ཐབས་བསོད་ནམས་རྒྱ་ཆེ་བ་མ་ཡིན་པས་འབྲས་ཡུམ་ལ་རིང་བ་ཡིན་ཏེ། བྱང་
ii2



འཕགས་ཀྱི་དེ་ནི་བྱང་ཆུབ་ལ་ཡང་མཚན་མར་མི་དམིགས་ཤིང་ཐབས་ལ་མཁས་པའི་འབྲས་
ཡུམ་ལ་ཡང་དག་ཉེ་བ་ཉིད་དུ་བཤད་པས་སོ། །མདོ་ནི། ཡུམ་འདི་ལ་དམིགས་པའི་ཚུལ་
ཀྱིས་འདུ་ཤེས་པར་བགྱིད་ན་ཡུམ་འདོན་བར་བགྱིད། ཅེས་དང། ཡུམ་འདི་ལེགས་པར་
བཤད་པ་དང་ལེགས་པར་མཐར་ཕྱུང་བ་ནི་ངོ་མཚར་ཆེའོ། །ཞེས་སོ། །གསུམ་པ་ལ་རྒྱས་པར་
བཤད་པ། དོན་བསྡུ་བའོ། །དང་པོ་ལ་གཞི་ལམ་གྱི་སྤང་གཉེན། འབྲས་བུའི་སྤང་གཉེན་ནོ།
།དང་པོ་ལ་གཉིས་ལས། སྤང་བྱ་ནི། དེ་ལྟར་མཚན་བཅས་ཀྱི་གཞི་ཤེས་དེ་འབྲས་ཡུམ་ལ་
རིང་བར་མ་ཟད། དེའི་མཚན་མའི་ཆ་བྱང་སེམས་རང་རྒྱུད་ལ་སྐྱེས་སྲིད་ན་དེ་སྤང་བྱར་བསྟན་
པ་སྟེ། གཟུགས་སོགས་ཕུང་པོ་ལྔ་ལ་གང་ཟག་དང་གཟུང་དོན་གྱི་སྟོང་པ་ཉིད་ནི་གནས་ཚུལ་
དུ་ཞུགས་མོད། དེ་ལ་མངོན་པར་ཞེན་པ་དང་། དེ་བཞིན་དུ་དུས་གསུམ་དུ་རྟོགས་པའི་ཆོས་
རྣམས་རྫས་ཐ་དད་དང༌། སྦྱིན་སོགས་བྱང་ཆུབ་ཀྱི་ཕྱོགས་རྣམས་ལ་སྤྱོད་པ་དེ་དང་དེར་མངོན་
པར་ཞེན་པའི་འདུ་ཤེས་ནི་མི་མཐུན་ཕྱོགས་སོ། །གཉེན་པོ་ནི། འཁོར་གསུམ་དུ་རྟོག་པ་བྲལ་
བས་ལམ་སྦྱིན་པ་ལ་སོགས་ཕྱིན་དྲུག་ལ་ང་ཡིར་འཛིན་པའི་མངོན་ཞེན་མེད་ཅིང་གདུལ་བྱ་
གཞན་དག་ཀྱང་དེ་འདྲ་ལ་སྦྱོར་བར་བྱེད་པ་དེ་ཡིན་ཏེ། དེ་ནི་གཅིག་ཏུ་ཞི་བ་ལ་ཆགས་པའི་
མཐའ་འགོག་པས་སོ། མདོ་ནི། གཟུགས་སྟོང་ཞེས་བྱ་བར་འདུ་ཤེས་ན་ཆགས་པའོ། ཞེས་
དང་། གཟུགས་ལ་གཟུགས་ཞེས་བྱ་བར་འདུ་ཤེས་པ་མེད་དོ། །ཞེས་སོ། །གཉིས་པ་ལ་སྤང་
གཉེན་གཉིས། ཡུམ་ཟབ་པར་བཤད་པའོ། དང་པོ་ལ་གཉིས་ལས། དང་པོ་ན། རྒྱལ་བ་
སངས་རྒྱས་ལ་སོགས་པ་ལ་ཞེན་པ་ཡང་ཆགས་པ་ཕྲ་མོ་ཡིན་ཏེ། ཆོས་ཀྱི་སྐུ་མངོན་དུ་བྱེད་
པའི་ལམ་ནི་སྤྲོས་པས་རང་བཞིན་གྱིས་དབེན་པའི་ཕྱིར་ན། དེ་ཟབ་མོ་ཡེ་ཤེས་ཀྱི་ཚོགས་ཉིད་
ཡིན་པས་བསོད་ནམས་ཀྱང་ཆེད་དུ་མི་གཟུང་ངོ། མདོ་ནི། དེ་བཞིན་གཤེགས་པ་ཡིད་ལ་བྱེད་
ན་ཆགས་པའོ། །ཞེས་དང༌། བཀའ་སྩལ་པ་ཆོས་ཐམས་ཅད་རང་བཞིན་གྱིས་དབེན་ པའི་
ii3



ཕྱིར། །ཞེས་སོ། །གཉེན་པོ་ནི། དེ་བྱང་སེམས་ཀྱི་ཡུམ་གྱིས་སྤོང་སྟེ། ཀུན་རྫོབ་ཀྱི་ཆོས་
རྣམས་མ་གྲུབ་པས་ཐམས་ཅད་དོན་དམ་པའི་རང་བཞིན་དབྱེར་མེད་གཅིག་པར་ནི་ཤེས་པས་
ཆགས་པ་ཕྲ་མོ་ཡང་སྤོང་བ་ཡིན་པའི་ཕྱིར། མདོ་ནི། ཆོས་ཐམས་ཅད་རང་བཞིན་གཉིས་མ་
ཡིན་པས་ཅིག་ཏུ་ཟད་དོ། །ཞེས་སོ། གཉིས་པ་ནི། ཡུམ་གྱི་གནས་ཚུལ་ནི་རྣམ་ཤེས་ཀྱི་མཐོང་
བ་དང་ལ་སོགས་པས་ཐོས་པ་དང་། རེག་མྱོང་གི་ཡུལ་དུ་བཀག་པ་ཡིས་ཏེ་ཡུམ་མ་ཡིན་ཞིང་།
མི་རྟོག་ཡེ་ཤེས་ཀྱང་རྩལ་ཆེར་མ་རྫོགས་ན་དེ་ནི་རྟོགས་པར་དཀའ་བར་བཤད་དེ། ཀུན་རྫོ་བ་
པའི་གཟུགས་ལ་སོགས་པར་དམིགས་པའི་ཤེས་རབ་གྱི་ཡུམ་གྱི་གནས་ལུགས་མི་ཤེས་པའི་
ཕྱིར། དེ་ནི་བསམ་མི་ཁྱབ་པར་འདོད་དོ། མདོ་ནི། ཡུམ་ནི་རྟོགས་པར་དཀའ་འོ་ཞེས་
དང༌། ཡུམ་ནི་བསམ་གྱིས་མི་ཁྱབ་བོ། །ཞེས་སོ། །གཉིས་པ་དོན་བསྡུ་བ་ནི། དེ་ལྟར་ཀུན་
ཤེས་ཉིད་ལུགས་ལ། མི་མཐུན་གཉེན་པོའི་ཕྱོགས་དག་གི། རྣམ་པར་དབྱེ་བ་མ་ལུས་པ། ཇི་
སྐད་བཤད་པ་འདིར་ཤེས་བྱ། ཞེས་གསུངས་སོ། གཉིས་པ་འཇུག་པ་སྦྱོར་བ་ལ། དབྱེ་བ།
མཉམ་ཉིད་དུ་སྒོམ་ཚུལ་ལོ། །དང་ པོལ་དངོས་དང་རྣམ་གཞག་བསྟན་པའོ། དང་པོ་ནི།
བསྟན་པར་བྱ་བ་ནི་བྱང་སེམས་ཀྱི་གཞི་ཤེས་ཀྱི་སྦྱོར་བ་ཡིན་ལ། ཉན་རང་གིས་ནི་དེ་ལས་
བཟློག་པ་སྟེ་ཤུགས་ཀྱིས་ཐོན་ནོ། །དེ་ལ་བཅུའི་དང་པོ་ཀུན་རྫོབ་པའི་གཟུགས་སོགས་ལ་
དང༌། གཉིས་པ་ཁྱད་པར་གཟུགས་སོགས་དེ་མི་རྟག་པ་དང་སྟོང་པ་སོགས་ལ་དང་། གསུམ་
པ་ཡོན་ཏན་གྱི་བསྟེན་དེར་མ་རྫོགས་པ་ཀུན་བཏགས་པའི་གཟུགས་དང་། སྟོབས་སོགས་
ཡོན་ཏན་གྱི་རྟེན་དུ་རབ་ཏུ་རྫོགས་པ་ཡོངས་གྲུབ་ཀྱི་གཟུགས་སོགས་ལ་དང་། བཞི་པ་དེ་དག་
ལ་ཆགས་པ་མེད་པ་ཉིད་དེ། དེ་བཞི་ཀ་ལ་ཞེན་པ་དང་སྤྱོད་པ་བཀག་པའི་སྦྱོར་བ་དང་ཞེས་
སོ་སོར་སྦྱར་རོ། །དེ་རྣམས་ནི་སྦྱོར་བའི་རྣལ་འབྱོར་ཉིད་ཡིན་ལ་འདི་མན་ནི་ཞར་ལ་འཕྲོས་
པའོ། །ལྔ་པ་ཡུམ་རང་ངོ་མི་འགྱུར་བ་དང༌། དྲུག་པ་ཡུམ་ལ་སྒྲིབ་པར་བྱེད་པ་པོའི་དྲི་མ་མེད་
i14



པ་ཉིད་དང་། བདུན་པ་ཡུམ་བསྟན་པའི་ཚེ་མི་ཞུམ་པ། ཡུམ་ལ་བརྩོན་པ། ཡུམ་ལས་མི་ལྡོག་
པ་སྟེ་བྱ་དཀའ་བ་རྣམ་པ་གསུམ་ལ་བྱང་སེམས་རྣམས་སྦྱོར་བ་དང་། བརྒྱད་པ་ཐེག་གསུམ་
རང་རང་གི་སྐལ་བ་ཇི་ལྟ་བ་བཞིན་གཉེར་བྱའི་འབྲས་བུ་ཐོབ་པར་བྱེད་ནུས་པས་འབྲས་བུ་
ཡོད་པར་སྒྲུབ་འདོད་པ་དེ་དག་གིས་ཡུམ་ལ་རྣལ་འབྱོར་བྱེད་དགོས་པར་བསྟན་པ་དེ་དང་ནི།
དགུ་པ་ཡུམ་ལ་གནས་པ་གཞན་བརྒྱ་བྱིན་སོགས་ཀྱིས་བསྲུང་བ་སོགས་ལ་རག་ལས་མེད་པ་
གང་དང་། བཅུ་པ་དེའི་རྒྱུ་མཚན། དཔེར་ན་སྒྱུ་མ་སྨིག་རྒྱུ་རྨི་ལམ་མིག་ཡོར་ཆུ་ཟླ་སྤྲུལ་པ་སྟེ་
མེད་བཞིན་དུ་སྣང་བ་རྣམ་པ་བདུན་པོ་དེ་ལ་གཞན་གྱིས་བསྲུང་སྐྱོབ་མི་དགོས་པ་བཞིན།
ཞེས་དཔེའི་ཤེས་བྱེད་ཀྱིས་བསྟན་ཏོ། མདོ་ནི། རབ་འབྱོར་འདི་ལ་བྱང་ཆེན་ཡུམ་ལ་སྤྱོད་པའི་
ཚེ་གལ་ཏེ་གཟུགས་ལ་མི་སྤྱོད་ན་ཡུམ་ལ་སྤྱོད་ཅེས་སོགས་སོ། །གཉིས་པ་ནི། དང་པོ་བཞི་པོ་
འདི་ནི་མཉམ་བཞག་གི་སྐབས་ཏེ་སྦྱོར་ལམ་ནས་རྒྱུན་མཐའི་བར་དུ་ཡོད་དོ། །འདིར་དེ་མ་
རྫོགས་ཞེས་སོགས་ལས་འཕྲོས་ནས། མཚན་ཉིད་གསུམ་བཤད་པ་ལ། མདོ་ནས་གསུངས་
ཚུལ། རྣལ་འབྱོར་ སྤྱོད་ གཞུང་ནས་ གསུངས་ཚུལ་ལོ། །དོང་ པོ་ ནི། ཀུན་བརྟགས་ པའི་
གཟུགས་སོགས་ལ་མ་རྫོགས་པ། ཡང་དག་མིན་རྟོག་གི་རྣམ་པར་བཏགས་པའི་གཟུགས་
སོགས་ལ་ རྫོགས་མ་རྫོགས་གཉིས་ཀ། ཡོངས་གྲུབ་ ཀྱི་ གཟུགས་ སོགས་ལ་ རྫོགས་ པར་
གསུངས་པ་ནི། རིམ་པས་འཁྲུལ་ པ་འབའ་ཞིག་དང་གཉིས་ཀའི་ཆ་ཡོད་པ་དང་ཡེ་ཤེས་
འབའ་ཞིག་ཡིན་པ་ལ་དགོངས་པའོ། །གཉིས་པ་ལ་དཔེས་ངོས་བཟུང་། སོ་སོར་དབྱེ་བའོ།
དང་པོ་ནི། སྒྱུ་མ་ལ་དཔེར་བྱ་ན། སྤྲུལ་གཞི་ཤིང་བུ་ནི་ཀུན་གཞི་ཡེ་ཤེས་ཡོངས་གྲུབ་བམ་
དག་པ་གཞན་དབང་། དེའི་ཚེ་གླང་པོར་སྣང་བའི་རྣམ་ཤེས་ནི་མ་དག་གཞན་དབང་། གླང་པོ་
ནི་ཀུན་བརྟགས། དེ་དག་ཕྱི་མ་ཕྱི་མས་སྔ་མ་སྔ་མ་ལ་སྟོངས་པའོ། །གཉིས་པ་ནི། བདག་དང་
རྡུལ་ཕྲན་སོགས་མཚན་ཉིད་ཡོངས་སུ་ཆད་པའི་དང་རྟོག་པ་ལ་དོན་སྤྱི་དང་དབང་ཤེས་ལ་
115



གཟུགས་འཛིན་གཉིས་སུ་སྣང་བ་དང་རྣམ་གྲངས་པའི་ཀུན་བརྟགས་གཉིས། གཉིས་སྣང་
ཅན་མ་དག་པ་དང༌། གཉིས་སྣཛདང་ བྲལ་བ་འོད་གསལ་བའི་ཆ་དག་པ་གཞན་དབང་
གཉིས། དག་པ་གཞན་དབང་དེ་ནི་ཕྱིན་ཅི་མ་ལོགས་པའི་དང༌། དེའི་ཡུལ་དེ་བཞིན་ཉིད་
འགྱུར་མེད་ཡོངས་གྲུབ་གཉིས་རྣམས་སོ། ཡོངས་གྲུབ་གཉིས་ནི་ཟུང་འབྲེལ་ཡིན་ཞིང་། དེ་ནི་
ཆོས་ཀྱི་སྐུ་སྟེ་བདེན་མི་བདེན་སོགས་བསམ་དུ་མེད་པ་ཉིད་དོ། །དེ་དག་གི་ཀུན་བརྟགས་
ཀུན་རྫོབ་ཡོངས་གྲུབ་དོན་དམ་བདེན་པ། མ་དག་གཞན་དབང་ཡང་ཀུན་རྫོབ་བདེན་པའོ།
གཉིས་པ་མཉམ་ཉིད་དུ་སྒོམ་ཚུལ་ནི། ཞེན་སྤྱོད་བཀག་པའི་སྦྱོར་བའི་འོག་ཏུ་མཉམ་ཉིད་དུ་
སྒོམ་པ་ནི། གཟུགས་ལ་སོགས་པའི་ཆོས་རྣམས་ལ་རློམ་སེམས་སུ་བྱེད་པ་མེད་པ་དང་དེ་
བཞིན་དུ་གཟུགས་ཀྱི་དང་གཟུགས་བདག་གི་དང་གཟུགས་ལ་རློམ་སེམས་སུ་མི་བྱེད་པ་རྣམ་
པ་བཞི་དེ་ཡི་མཉམ་པ་ཉིད་དུ་སྒོམ་པའོ། །མདོ་ནི་འབྲུས་གསལ་ལོ། །གསུམ་པ་ཞུགས་
འབྲས་མཐོང་ལམ་ལ་བསྟན་བཤད་གཉིས། དང་པོ་ནི། སྡུག་བསྔལ་ལ་སོགས་བདེན་པ་ལ།
ཆོས་ཤེས་རྗེས་སུ་ཤེས་པ་དང་། བཟོད་ཤེས་སྐད་ཅིག་བདག་ཉིད་འདི། ཀུན་ཤེས་ཚུལ་ལ་
མཐོང་བའི་ལམ། ཞེས་ཕྱི་རོལ་པ་དང་ཉན་ཐོས་ཀྱི་བཏགས་པའི་སྒྲོ་འདོགས་རྟག་པ་སོགས་
བཅུ་དྲུག། མི་རྟག་པ་སོགས་བཅུ་དྲུག་སྟེ་སོ་གཉིས་དང་བྲལ་དགོས་པར་བསྟན་པའོ། གཉིས་
པ་ནི། གཟུགས་ལ་སོགས་པ་རྣམས་རྟག་པ་མ་ཡིན་མི་རྟག་པ་མིན་པར་གང་དུ་ཡང་མི་འཛིན་
པ་དང་སྡུག་བསྔལ་ཡིན་མིན་མཐའ་ལས་འདས་པ་དང་སྟོང་མི་སྟོང་གི་རང་བཞིན་རྣམ་པར་
དག་པ་དང་། བདག་ཡོད་མེད་མ་སྐྱེས་མ་འགགས་པ་ལ་སོགས་པ་དང་བཞི་ནི་སྡུག་བདེན་ལ་
དམིགས་པའི་རྣམ་པ་བཞིའོ། །རྒྱུ་ཡིན་ཡིན་ནམ་མཁའ་འདྲ་བ་དང་ཀུན་འབྱུང་ཡིན་མིན་དུ་ལྟ་
བ་མེད་པས་ཆགས་པ་སོགས་ཉོན་མོངས་སྤངས་པ་དང་རབ་ཏུ་སྐྱེ་མི་སྐྱེའི་ཡོངས་སུ་འཛིན་པ་
ལས་གྲོལ་བ་དང་། རྐྱེན་ཡིན་མིན་ངོ་བོ་ཉིད་ཀྱིས་བརྗོད་དུ་མེད་པ་དང་བཞི་ནི་ཀུན་འབྱུང་
ii6



གིའོ། །འགོག་མི་འགོག་མི་དམིགས་པ་གང་གི་ཕྱིར་འདི་དོན་ཚིག་ཏུ་བརྗོད་པ་ཡིས་གཞན་ལ་
སྦྱིན་དུ་མེད་པ་དང་ཞི་མ་ཞིའི་དམིགས་པ་མེད་པར་བྱེད་པ་དང་གྱ་ནོམ་ཡིན་མིན་ཤིན་ཏུ་རྣམ་
པར་དག་པ་དང་། ངེས་འབྱུང་ཡིན་མིན་མི་དམིགས་པས་ནད་མི་འབྱུང་བ་དང་བཞི་ནི་འགོག་
པའི་འོ། །ལམ་ཡིན་མིན་གྱི་སྤྲོས་པ་བྲལ་བས་ངན་སོང་ཆད་པ་དང་། རིག་པ་ཡིན་མིན་མེད་
པས་འབྲས་བུ་སངས་རྒྱས་ནི་མངོན་དུ་བྱ་བ་ལ་ཡང་མི་རྟོག་པ་ཉིད་དང་སྒྲུབ་པ་ཡིན་མིན་གྱི་
མཚན་མ་དག་དང་མ་འབྲེལ་བ་དང་། ངེས་འབྱིན་ཡིན་མིན་མ་དམིགས་པས་བརྗོད་བྱ་དངོས་
པོ་དང་། རྗོད་བྱེད་མིང་དང་ཚིག་གཉིས་པོ་ལ་བདེན་འཛིན་གྱི་ཤེས་པ་སྐྱེ་བ་མེད་པ་དང་བཞི་
ནི་ལམ་གྱི་རྣམ་པ་སྟེ། དེ་རྣམས་ནི་བྱང་འཕགས་ཀྱི་ཀུན་ཤེས་ཉིད་ཀྱི་སྐད་ཅིག་མའོ། །ཉན་
རང་ནི་མཐའ་སྔ་མ་རྣམས་སུ་ལྟུང་བ་ཡིན་ལ་དེ་ལས་འདའ་བའི་ཕྱིར་འདིར་ཡང་བྱང་སེམས་
ཀྱི་མཐོང་ལམ་བསྟན་གྱི་ཉན་རང་གི་རྟོགས་པ་བསྒོམ་བྱ་མིན་པས་སྒོམ་ལམ་སྟོན་མི་དགོས་
པའོ། །མདོ་ནི། བྱམས་པ་བླ་ན་མེད་པ་སངས་རྒྱས་ནས་གཟུགས་རྟག་ཅེས་པའམ་མི་རྟག་
ཅེས་བྱ་བར་ཆོས་སྟོན་པར་མི་འགྱུར་ཞེས་སོགས་སོ། །གསུམ་པ་མཁྱེན་གསུམ་གྱི་འཇུག་
བསྡུ་བ་ནི། དེ་ལྟར་འདི་དང་ཡང་འདི་དང༌། ཡང་འདི་ཡིན་ཏེ་རྣམ་གསུམ་པོ། །འདིས་ནི་
གནས་སྐབས་གསུམ་པོ་དག། །རྫོགས་པར་ཡོངས་སུ་བསྟན་པ་ཡིན། ཞེས་ལུགས་འབྱུང་དུ་
བསྟན་པ་སྟེ། མདོ་ནི། ཡུམ་འདི་ནི་ཆོས་གང་ཡང་ཐོབ་པར་བྱེད་པ་མིན། ཞེས་སོ། །ཤེས་
རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་ཚིག་
ལེའུར་བྱས་པ་ལས་སྐབས་གསུམ་པའི་འགྲེལ་པའོ།། །།གཉིས་པ་ཐབས་སྦྱོར་བཞི་ལ།
མཁྱེན་གསུམ་གྱི་རྣམ་པ་བསྡུས་ནས་སྒོམ་པ་རྣམ་རྫོགས་སྦྱོར་བ། དེ་རབ་ཏུ་གྱུར་པ་རྩེ་མོའི་
སྦྱོར་བ། དེ་གོ་རིམ་དུ་སྒོམ་པ་མཐར་གྱིས་པའི་སྦྱོར་བ། དེ་ཅིག་ཅར་དུ་སྒོམ་པ་སྐད་ཅིག་མའི་
སྦྱོར་བའོ། །དང་པོ་ལ་འབྲེལ་བཀོད་པ། མངོན་རྟོགས་རྒྱས་པར་བཤད་པའོ། །དང་པོ་ནི།
i7



གཞི་ཤེས་མཚོན་བྱེད་ཀྱི་ཆོས་དགུ་བསྟན་ཟིན་པའི་རྗེས་ནས། སྦྱོར་བ་བཞི་འཆད་དེ། སྐབས་
དང་པོ་གསུམ་དུ་མཁྱེན་གསུམ་མཚན་ཉིད་ཀྱི་སྒོ་ནས་ཤེས་པར་བྱ་བའི་ཆེད་དུ་དེ་དག་གི་རྒྱུ་
དང༌། ཡུལ་དང་ངོ་བོ་དང་སྤང་གཉེན་སོགས་ཀྱི་མཚོན་ནས་གཙོ་བོར་བསྟན་ལ། མཐོང་སྒོམ་
སོགས་ཀྱི་ལམ་གྱི་རྣམ་པ་གསུངས་པ་འགའ་ཞིག་ཡོད་ཀྱང་ཕྱོགས་རེ་བར་ཟད་པས། དེའི་
ཕྱིར་འདི་དག་གི་སྐབས་སུ་མི་མཐུན་ཕྱོགས་མཚན་འཛིན་འཇོམས་པ་དང་སྐྱེ་མེད་གསུམ་
རྟོགས་པའི་ཆེད་དུ་མཁྱེན་གསུམ་གྱི་རྣམ་པ་མ་ལུས་པར་གཉེན་པོའི་ཚུལ་དུ་སྒོམ་པ་བསྟན་
ཞིང་། དེ་ཡང་སྒྲ་ཡངས་པར་བྱས་ན། རྣམ་རྫོགས་སྦྱོར་བ་ཞེས་པ་སྦྱོར་བ་བཞི་ག་ལ་འཇུག་
སྟེ་རྣམ་པ་བརྒྱ་དོན་གསུམ་ཉིད་སྒོམ་པར་མཚུངས་པའི་ཕྱིར། དེའི་སྦྱོར་བ་དང་པོ་གསུམ་ནི་
སྤང་བྱ་གཅིག་ལ་ལྟོས་ན་སྤེལ་མར་སྐྱེ་སྟེ་རྣམ་ཀུན་ཚོགས་ལམ་དུ་སྒོམ་པ་ནི། མཐོང་སྤངས་
རྣམ་པར་སུན་འབྱིན་པའི་གཉེན་པོ། །སྦྱོར་ལམ་རྩེ་སྦྱོར་དེ་སྤོང་བ་གཉེན་པོའི་ཆ་ཤས་དང་།
དེ་སྔོན་དུ་སོང་བའི་རྗེས་ཐོབ་དུ་སྒོམ་པ་མཐར་གྱིས་པ་ནི་ཐག་སྲིང་བའི་གཉེན་པོར་འགྱུར་
ཞིང་། གཞིའི་གཉེན་པོ་རྣམ་གྲོལ་ལམ་ནི་འདིར་མ་བསྟན་ནོ། དེ་དག་ལས་ཐོག་མར་མཁྱེན་
གསུམ་ཐོས་བསམ་གྱི་རྟོགས་པ་ལ། དབང་ཐོབ་ཕྱིར་དུ་སྒོམ་པ་རྣམ་རྫོགས་སྦྱོར་བ་བསྟན་སྟེ།
རབ་འབྱོར་གྱི་ཡུམ་མ་མཆིས་པའི་ཕར་ཕྱིན་དུ་བསྟན་པ་སོགས་ཀྱི་དོན་ནོ། །གཉིས་པ་ལ་
སྦྱོར་བ་སྤྱིའི་རྣམ་གཞག། རྣམ་རྫོགས་སྦྱོར་བ་ཉིད་བསྟན་པའོ། །དང་པོ་ལ་བསྒོམ་བྱ་རྣམ་པ།
སྒོམ་མཁན་གང་ཟག ། སྦྱོར་བའི་ངོ་བོ། སྦྱོར་བའི་སྔོན་འགྲོའོ། དང་པོ་ལ་བསྟན་བཤད་
གཉིས། དང་པོ་ལ་སྤྱི་གཞུང་གཉིས། དང་པོ་ནི། འདི་སྐབས་ཀྱི་རྣམ་པ་ནི་དམིགས་རྣམ་
གཉིས་ཀྱིས་ཕྱེ་བའི་རྣམ་པ་སྟེ། དམིགས་པ་ནི་སྐྱེ་འགག་གནས་གསུམ་དང་བྲལ་བའི་ཤེར་
ཕྱིན་ཡིན་ཀྱང་སྒོམ་ཚུལ་གྱི་དབང་གིས་སྐྱེ་མེད་གསུམ་ཞེས་བརྗོད་པ་དེའོ། །རྣམ་པ་ལ་ཤེས་
པ་ཕྱི་དོན་གྱི་རྣམ་པར་ཤར་བ་ལྟ་བུ་ཀུན་རྫོབ་པའི་རྣམ་པ་དང༌། ཕྱི་དོན་འཁྲུལ་པའི་སྐྱེ་
iis



འགག་སོགས་ཀྱི་རྣམ་པར་མི་འཆར་བར་རང་གི་ངོ་བོ་རང་གི་རིག་པ། འོད་གསལ་བའི་ཚུལ་
དུ་འཆར་བ་དོན་གྱི་རྣམ་པ་གཉིས་ལས་འདིར་ཕྱི་མ་སྟེ། དམིགས་རྣམ་གཉིས་དོན་ལ་ངོ་བོ་
གཅིག་ཀྱང་གློ་བུར་གྱི་དྲི་མ་བྲལ་རིམ་གྱིས་རང་འོད་ཇེ་གསལ་དུ་གྱུར་པའི་ཆ་ནས་རྣམ་པར་
བཤད་པའོ། །དེའི་ཕྱིར་མོས་སྤྱོད་དུ་བསྒོམ་བྱའི་མཁྱེན་གསུམ་གྱི་རྣམ་པ་དང་སློབ་ལམ་དུ་
བསྒོམ་བྱའི་རྣམ་མཁྱེན་གྱི་རྣམ་པ་རྣམས་ནི། རྣམ་པ་དངོས་མིན་གྱི་རིགས་འདྲ་ཙམ་ཡིན་ལ་
སྒོམ་པ་སྦྱོར་བ་ནི་རྣམ་པ་ཐམས་ཅད་དུ་མཚན་ཉིད་པའོ། འདིར་གཞི་ཤེས་ཀྱི་རྣམ་པ་སྒོམ་
པས་གང་ཟག་མེད་པར་སྒོམ་པའི་ཐེག་ཆེན་སྒོམ་ལམ་སྲིད་དོ་སྙམ་ན། དེ་ནི་མི་རྟག་སོགས་
སུ་བལྟ་བའི་མཚན་མ་ཡིན་པས་བྱང་སེམས་ཀྱི་ཆེད་དུ་མི་སྒོམ་ཡང་བཞི་སྐྱེ་མེད་དུ་སྒོམ་པས་
དེ་ཡར་ལྡན་དུ་འདུས་ཏེ། ཆོས་བདག་མེད་པར་རྟོགས་ན་གང་ཟག་མེད་པར་རྟོགས་པ་དོན་
གྱི་གསལ་བ་ལྟར་རོ། །གཉིས་པ་ནི། ཤེས་བྱའི་གཞི་སྐྱེ་མེད་གསུམ་དངོས་རྗེས་མཐུན་པར་
ཤེས་པའི་བློ་གྲོས་ཀྱི་བྱེ་བྲག་སོ་སོར་སྐྱེས་པ་རྣམ་པ་ནི་རྣམ་པ་ཞེས་བྱ་བའི་མཚན་ཉིད་དེ།
སྤྱིར་དབྱེ་ན། ཀུན་མཁྱེན་ཉིད་ནི་རྣམ་གསུམ་ཕྱིར། དེ་ནི་རྣམ་པ་གསུམ་དུ་འདོད། ཅེས་
གསུངས་སོ། གཉིས་པ་རྒྱས་བཤད་ལ། གཞི་ཤེས་ཀྱི་རྣམ་པ་ཉེར་བདུན། ལམ་ཤེས་ཀྱི་རྣམ་
པ་སོ་དྲུག། རྣམ་མཁྱེན་གྱི་རྣམ་པ་བརྒྱ་དང་བཅུ་བཤད་པའོ། །དང་པོ་ནི། དེ་དག་སོ་སོར་
དབྱེ་ན། མེད་པའི་རྣམ་པ་ནས་བཟུང་སྟེ་མི་གཡོ་བའི་རྣམ་པའི་བར། བདེན་པ་དང་པོ་གསུམ་
པོ་སོ་སོ་དམིགས་པའི་རྣམ་པ་བཞི་བཞི་དང་ལམ་བདེན་དེ་ལ་དམིགས་པའི་རྣམ་པ་དེ་ནི་བཅོ་
ལྟར་བཤད་དོ། །མདོ་ནི། རབ་འབྱོར་ནམ་མཁའ་མེད་པའི་ཕྱིར་ཡུམ་ནི་མེད་པའི་ཕར་ཕྱིན་
ནོ། །ཞེས་སོགས་སོ། །དེ་ལས་སྡུག་བདེན་ལ་དམིགས་པའི་རྣམ་པ་བཞི་ནི། རྟག་དངོས་སུ་
མེད་པ་དང་ཆོས་རྣམས་མི་སྐྱེ་བ་དང་བདག་གིས་དབེན་པ་དང་མི་དམིགས་པས་མི་བརྫི་བའོ།
།ཀུན་བདེན་གྱི་བཞི་ནི། །བསྐྱེད་པའི་གཞི་མིན་པས་གནས་མེད་པ་དང༌། ཉོན་མོངས་སྐྱེ་
II.



འགག་མེད་པས་ནམ་མཁའ་དང་རྟོག་དཔྱོད་བྲལ་བས་སྒྲས་བརྗོད་དུ་མེད་པ་དང༌། མིང་
བཞིའི་ཕུང་པོ་མེད་པའོ། །འགོག་བདེན་གྱི་བཞི་ནི། གང་དུའང་འགྲོ་བ་མེད་ཅིང་སོང་ནས་
ཐོབ་བྱ་མིན་པ་དང་གཟོད་ནས་ཞི་བས་གསར་དུ་མི་འཕྲོག་པ་དང་ཆོས་ཉིད་ཡིན་པས་མི་ཟད་
པ་དང་གཟོད་ནས་མ་གྲུབ་པས་སྐྱེ་བ་མེད་པའོ། །དེ་དག་ནི་མངོན་པ་ནས་འབྱུང་བའི་མི་རྟག་
པ་སོགས་ཀྱི་མཚན་ཉིད་དོ། །ལམ་བདེན་གྱི་རྣམ་པ་བཅོ་ལྔ་ལས། ཉོན་མོངས་ཀྱི་གཉེན་པོ་
ཟག་མེད་ལམ་ལ་དམིགས་པའི་རྣམ་པ་བཞི་ནི། འབྲས་བུ་ཐོབ་པར་བྱེད་པ་པོ་མེད་པ་དང་
བདག་མེད་པས་ཤེས་པ་པོ་མེད་པ་དང་འདོར་ལེན་གྱི་འཕོ་བ་མེད་པ་དང་རང་བཞིན་གྱིས་
སྟོང་པ་སྤང་བྱ་འདུལ་བ་མེད་པའོ། །དེ་དག་ནི་ལམ་སོགས་བཞིའི་མཚན་ཉིད་དག་གོ། །དེ་
རྣམས་ཀྱིས་སློབ་མའི་ལམ་དང་མཐུན་པར་བདེན་བཞི་ལ་དམིགས་ཤིང་བློའི་རྣམ་པ་ནི་དེ་
ལས་ལྷག་པར་གྱུར་པ་བསྟན་ནས་རང་རྒྱལ་དང་མཐུན་པར་གཟུང་རྟོག་གི་གཉེན་པོ་ལམ་ལ་
དམིགས་པ་ལ་གཉིས་ལས། རྗེས་ཐོབ་ཀྱི་ཚེ་དམིགས་པའི་རྣམ་པ་ལྔ་ནི། གཟུང་བ་ངོ་བོ་ཉིད་
མེད་པ་རྨི་ལམ་དང་བདེན་པའི་རྒྱུ་ལས་མ་སྐྱེས་པ་སྒྲ་བརྙན་བྲག་ཆ་དང་རྣམ་པ་ཙམ་མ་འགག་
པ་མིག་ཡོར་གྲིབ་མ་དང་། གཟོད་ནས་ཞི་བ་སྨིག་རྒྱུ་དང་རང་བཞིན་གྱིས་རྣམ་པར་དག་པ་སྐུ་
མ་ལྟ་བུའི་རྣམ་པའོ། །ཟག་མེད་མཉམ་གཞག་གི་ཚེ་དམིགས་པའི་རྣམ་པ་དྲུག་ནི། དོར་བྱ་
ཀུན་ནས་ཉོན་མོངས་པ་མེད་པ་དང་བླང་བྱ་རྣམ་པར་བྱང་བའི་དངོས་པོ་མེད་པ་དང་དེའི་བག་
ཆགས་ཀྱིས་གོས་པའི་གཞི་མེད་པ་འོད་གསལ་བ་དང་གཟུགས་ལ་སོགས་པའི་དབྱེ་བའི་སྤྲོས་
པ་མེད་པ་དང༌། དེའི་ཕྱིར་རྟོག་པའི་རློམ་པ་མེད་ པ་དང་མི་སྟོང་བར་འཛིན་པའི་ཡོངས་སུ་
ཉམས་པ་མེད་པས་མི་གཡོ་བའི་རྣམ་པའོ། །འདི་དག་ཀྱང་བྱང་སེམས་རང་རྒྱལ་ལས་བློའི་
རྣམ་པ་མཆོག་ཏུ་འགྱུར་ཏེ། དེ་ཡང་རྟོག་པ་ལ་ལྷན་སྐྱེས་དང་ཀུན་བརྟགས་ཀྱི་ཆ་གཉིས། དང༌
པོ་ལ་གཟུང་འཛིན་གཉིས་སུ་ཞེན་པའི་སྒྲ་དོན་འཛིན་པའི་རྟོག་པ་དང་། གཉིས་སུ་སྣང་བའི་
10



ཡང་དག་མིན་རྟོག་གཉིས་ནི་རིམ་པས་དག་པ་གཉིས་ལའང་སྒྲིབ་བྱེད་སྟེ་ཐེག་ཆེན་མཐོང་
སྒོམ་གྱི་སྤང་བྱར་གྱུར་བའོ། །ཕྱི་མ་འདི་ལ་དངོས་དང་དེའི་བག་ཆགས་གནས་ངན་ལེན་གྱི་
མིང་ཅན། ཇི་ལྟ་བ་དང་ཇི་སྙེད་པ་མཐོང་བའི་སྒྲིབ་བྱེད་ཀྱི་དབྱེ་བས་ཆགས་ཐོགས་གཉིས་
ཡོད་པ་ནི་རྒྱུན་མཐའི་མཉམ་རྗེས་ཀྱི་ཡེ་ཤེས་གཉིས་ཀྱི་རིམ་པས་སྤོང་ངོ༌། །རང་རྒྱལ་གྱིས་ནི་
དེ་དག་སྤོང་མི་ནུས་ཀྱི་གཟུང་བ་ཀུན་བརྟགས་གཟུང་འཛིན་རྫས་གཞན་དུ་ཞེན་པ་ཙམ་སྤོང་
བ་སྟེ། དོན་སྣང་ཕྱི་དོན་ཉིད་དུ་ཞེན་པ་སྒོམ་ལམ་རྗེས་ཐོབ་ཏུ་དང༌། སྣང་བ་དེ་ཤེས་པའི་ངོ་
བོར་ཞེན་པ་མཉམ་གཞག་ཏུ་སྤོང་བས་སོ། །གཉིས་པ་ལམ་ཤེས་ཀྱི་རྣམ་པ་སོ་དྲུག་བཤད་པ་
ནི། རྒྱུ་ཀུན་འབྱུང་དང་ལམ་དང་སྡུག་བསྔལ་དང་འགོག་པའི་བདེན་པ་ལ་ནི་དམིགས་ནས་གོ་
རིམ་བཞིན་དུ་དེ་དག་རྟོག་པའི་རྣམ་པ་བརྒྱད་དང་བདུན་དང་ནི། ལྔ་དང་བཅུ་དྲུག་ཅེས་
བསྒྲགས་སོ། མདོ་ནི། འདོད་ཆགས་དམིགས་སུ་མེད་པའི་ཕྱིར། ཞེས་སོགས་སོ། དེ་ལས་
ཀུན་བདེན་ལ་དམིགས་པའི་རྣམ་པ་བརྒྱད་ནི། ཡུལ་ལ་འདུན་པ་དང་ཞེན་པའི་འདོད་ཆགས་
དང་ཡང་སྲིད་ལ་དགའ་བ་སྟེ་རྒྱུའི་རྣམ་པ་གསུམ་གྱི་གཉེན་པོར་འདོད་ཆགས་དང་བྲལ་བ་
དང་འདུན་པ་མེད་པས་མི་གནས་པ་དང་མཚན་མ་ཞི་བའི་རྣམ་པ་གསུམ་མོ། །དུག་གསུམ་སྟེ་
ཀུན་འབྱུང་གི་གསུམ་གྱི་གཉེན་པོར་དུག་གསུམ་མེད་པ་གསུམ་མོ། །གཉིས་སུ་སྣང་བའི་ཀུན་
འབྱུང་སྟེ་རབ་སྐྱེའི་གཅིག་གི་གཉེན་པོར་ཉོན་མོངས་ཀྱི་རྒྱུ་གཉིས་འཛིན་ཞི་བ་གཅིག་གོ།
སེམས་ཅན་དུ་ཞེན་པ་འཇིག་ཚོགས་ལ་ལྟ་བ་རྐྱེན་གྱི་གཅིག་གི་གཉེན་པོར་སེམས་ཅན་མེད་
པ་ གཅིག་ གོ། །ལམ་གྱི་བདུན་ནི། ཚད་མེད་ པ་དང་ མཐའ་ གཉིས་ དང་མ་འབྲེལ་བ་ནི།
སེམས་ཅན་ཐམས་ཅད་བྱང་ཆུབ་ཏུ་བགྲོད་པའི་གོ་སྐབས་འབྱེད་པའི་ལམ་ཡིན་ཏེ་ཤེས་རབ་
དང་སྙིང་རྗེས་མཐའ་གཉིས་དང་མ་འབྲེལ་བར་འབྱེད་པའི་ཕྱིར། ཐ་མི་དད་པ་དང་མཆོག་ཏུ་
འཛིན་པ་མེད་པ་ནི། ཆོས་ཐམས་ཅད་ཐ་མི་དད་པར་རྟོགས་པའི་རིགས་པ་ཡིན་ཏེ་ཉན་རང་
121



གི་ལམ་ལ་མཆོག་འཛིན་མེད་པའི་ཕྱིར། རྣམ་པར་མི་རྟོག་པ་དང་ གཞལ་དུ་མེད་ པ་ནི།
བདག་གཉིས་སུ་མི་རྟོག་པའི་སྒྲུབ་པ་ཡིན་ཏེ་ཆོས་ཉིད་ནི་བློས་གཞལ་དུ་མེད་པའི་ ཕྱིར།
ཆགས་པ་མེད་པ་ནི། རིགས་པ་ཆོས་རྣམས་ནི་མཁའ་འདྲ་བར་རྟོགས་པ་ཡིན་ནོ། །འདི་ལ་
འཐད་པ་མ་བཀོད་པའོ། །སྡུག་བདེན་གྱི་ལྔ་ནི། རང་གི་མཚན་ཉིད་མི་རྟག་པ་དང་སྡུག་
བསྔལ་བ་དང་སྟོང་པ་དང་བདག་མེད་པ་བཞི། སྤྱིའི་མཚན་ཉིད་དེ་དག་གང་དུ་ཡང་མི་ལྟ་བ་
གཅིག་གོ། །འགོག་བདེན་གྱི་བཅུ་དྲུག་ནི། ནང་དང་ཕྱི་དང་གཉིས་ཀ་སྟོང་ཉིད་དུ་རྟོགས་པ་
གསུམ་ནི་འགོག་པ་དང༌། སྟོང་པ་ཉིད་དང་ཆེན་པོ་དང་དོན་དམ་དང་འདུས་བྱས་དང་འདུས་
མ་བྱས་དང་མཐའ་ལས་འདས་པ་དང་ཐོག་མ་དང་ཐ་མ་མེད་པ་སྟོང་པ་ཉིད་དུ་རྟོགས་པ་
བརྒྱད་ནི་ཞི་བ་དང་། རང་བཞིན་སྟོང་ཉིད་དུ་རྟོགས་པ་གཅིག་ནི་གྱ་ནོམ་དང༌། ཆོས་ཐམས་
ཅད་དང་རང་གི་མཚན་ཉིད་དང་མི་དམིགས་པ་སྟོང་ཉིད་དུ་རྟོགས་པ་གསུམ་ནི་ཇི་ལྟར་ངེས་
པར་འབྱུང་བ་དང༌། དངོས་པོ་མེད་པའི་ངོ་བོ་ཉིད་སྟོང་ཉིད་དུ་རྟོགས་པ་གཅིག་ནི་ངེས་པར་
འབྱུང་བ་ཡིན་ཏེ། དེ་དང་དེར་ཞེན་པ་བྲལ་ནས་སྟོང་ཉིད་དུ་རྟོགས་པའི་ཡེ་ཤེས་ཀྱི་རྣམ་པ་
ཡིན་པའི་ཕྱིར། འདི་དག་ནི་འཛིན་རྟོགས་གི་གཉེན་པོའོ། །གསུམ་པ་རྣམ་མཁྱེན་གྱི་རྣམ་པ་
བརྒྱ་དང་བཅུ་བཤད་པ་ནི། །དྲན་པ་ཉེར་གཞག་ནས་བཟུང་སྟེ། སངས་རྒྱས་རྣམ་པའི་མཐར་
ཐུག་རྣམས། གང་ཟག་འཕགས་ལམ་པའི་རྒྱུད་ཀྱི་བདེན་དོན་རྟོགས་པའི་རྣམ་པ་བཞི་ཤེས་
དང་ལམ་ཤེས་ཀྱི་རྣམ་པ་དངོས་དང་རྣམ་མཁྱེན་གྱི་རྣམ་པ་རྗེས་མཐུན་པ་བསྟན་ཏོ། དེ་ཡང་
རྣམ་པ་ཐམས་ཅད་སྐྱེ་མེད་དུ་ཤེས་པའི་ཁོག་ཏུ་གཞི་ལམ་སྐྱེ་མེད་དུ་ཤེས་པ་ཡང་འདུས་པའི་
དབང་གིས། ཀུན་མཁྱེན་གསུམ་དུ་ཕྱེ་བས་ན། སློབ་མ་བྱང་ཆུབ་སེམས་དཔའ་དང་། སངས་
རྒྱས་རྣམས་ལ་རིམ་བཞིན་ཏེ། སུམ་ཅུ་བདུན་དང་སུམ་ཅུ་བཞི། སུམ་ཅུ་རྩ་དགུ་དག་ཏུ་བཞེད།
མདོ་ནི། ལུས་དང་ཚོར་བ་དང་སེམས་དང་ཆོས་མི་དམིགས་པའི་ཕྱིར། ཞེས་སོགས་སོ། །འོ་
i22



ར་གོང་དུ་གཞི་ལམ་གྱི་རྣམ་པ་བཤད་པ་དང་མི་ཟློས་སམ་སྙམ་ན། སྐྱོན་མེད་དེ། གོང་དུ་བྱང་
སེམས་རང་རྒྱུད་ཀྱི་དབང་དུ་བྱས། འདིར་སངས་རྒྱས་ཀྱི་ཐུགས་ལ་མངའ་བའི་སྒོ་ནས་བཞག་
པའམ་ཡང་ན། གོང་དུ་བདེན་བཞིའི་གནས་ཚུལ་དང་སྦྱར་བ་མཚན་ཉིད་ཀྱི་སྒོ་ནས་དང༌།
འདིར་ལམ་སྒྲུབ་པའི་སྒོ་ནས་བཞག་པས་སོ། དེ་ལ་གཞི་ཤེས་དང་ཐུན་མོང་བའི་རྣམ་པ་སོ་
བདུན། ལམ་ཤེས་དང་ཐུན་མོང་བའི་རྣམ་པ་སོ་བཞི། རྣམ་མཁྱེན་ཐུན་མོང་མ་ཡིན་པའི་རྣམ་
པ་སོ་དགུ་བཤད་པའོ། དང་པོ་ལ་དངོས་པོ་རྟོགས་པའི་ལམ། རྩོལ་བྱུང་གི་ལམ། ཏིང་འཛིན་
ཡོངས་སྦྱོང་གི་ལམ་མངོན་རྟོགས་ལ་སྦྱོར་བའི་ལམ། མངོན་རྟོགས་དང་འབྲེལ་བའི་ལམ།
བདེན་པ་མངོན་རྟོགས་ཀྱི་ལམ། རྣམ་དག་ངེས་འབྱིན་གྱི་ལམ་མོ། དང་པོ་ནི། བདག་འཛིན་
གྱི་རྟེན་ལུས། བདག་གི་ལོངས་སྤྱོད་དུ་འཛིན་པའི་རྟེན་ཚོར་བ། བདག་གི་དངོས་པོར་རྟོགས་
པའི་རྟེན་སེམས། བདག་ཀུན་ཉོན་དང་རྣམ་བྱང་དུ་རྟོགས་པའི་རྟེན་སེམས་བྱུང་དད་སོགས་
དང་ཆགས་སོགས་ཀྱི་ཆོས་ལ་ཤེས་རབ་ཀྱི་རིམ་པས་མི་གཙང་བ། སྡུག་བསྔལ་བ་མི་རྟག་པ།
བདག་མེད་པའི་དྲན་པ་ཉེ་བར་འཇོག་པའོ། །དེ་ཡང་ནང་ཕྱི་གཉིས་ཀའི་ལུས་དབང་པོ་ཡུལ་
དབང་རྟེན་ལྔ་ལྔ་པོ་རྣམས་ལ་དུར་ཁྲོད་ཀྱི་ལུས་ལྟར་རང་མཚན་མི་གཙང་བ་སྤྱི་མཚན་རང་
བཞིན་མེད་པར་སྒོམ། དེ་ལྟར་ལུས་གསུམ་པོ་ལ་བརྟེན་ནས། དམིགས་ཤིང་སྐྱེས་པའི་ཚོར་
བ་སེམས་ཆོས་རྣམས་ཀྱང་ལུས་ཀྱི་དབྱེ་བས་གསུམ་གསུམ་དུ་འགྱུར་ཞིང། །སྒོམ་ཚུལ་ཡང་
སྔར་གྱིས་འགྲེའོ། གཉིས་པ་ནི། དེ་བསྒོམས་པས་མི་དགེ་སྐྱེས་པ་སྤོང་བ། མ་སྐྱེས་པ་མི་
བསྐྱེད་པ། དགེ་བ་སྐྱེས་པ་སྤེལ་བ། མ་སྐྱེས་པ་བསྐྱེད་པའི་ཕྱིར་བརྩོན་འགྲུས་རྩོམ་མོ། དེ་རེ་
རེ་ཡང་དང་པོར་བྱེད་འདོད་པའི་འདུན་པ་དེ་ལས་ཞི་ལྷག་ལ་འབད་པ་དེ་ལ་ཞུམ་རྒོད་ཀྱི་
གཉེན་པོར་བརྩོན་འགྲུས་རྩོམ་ཇི་ལྟར་ན་ཤེས་རབ་ཀྱི་སེམས་བསྡུད་ཅིང། ཞི་གནས་ཀྱིས་
དེའི་སྟེང་དུ་སེམས་འཇོག་པས་སྒོམ་མོ། འདིའི་དགེ་མི་དགེ་ནི། ཡུམ་ནས་འབྱུང་བ་ཡིད་ལ་
123



བྱེད་མི་བྱེད་དོ། །གསུམ་པ་ནི། དེ་བསྒོམས་པས་གུས་སྦྱོར་གྱི་འདུན་པར་བརྟེན་པའི་ཏིང་ངེ་
འཛིན། རྟོག་སྦྱོར་གྱི་བརྩོན་འགྲུས་ལ་བརྟེན་པའི་ཏིང་ངེ་འཛིན། སྔོན་ཏིང་ངེ་འཛིན་ཐོབ་པའི་
སེམས་ལ་བརྟེན་པའི་ཏིང་ངེ་འཛིན། ཆོས་རྣམས་ཤེས་རབ་ཀྱིས་དཔྱོད་པ་ལ་བརྟེན་པའི་ཏིང་
ངེ་འཛིན་སེམས་རྩེ་གཅིག་པ་སྐྱེ་ཞིང་དེ་སྐྱེས་པ་ན་རྫུ་འཕྲུལ་ཡང་ཐོབ་པོ། དེ་ནི། ཉེས་པ་ལེ་
ལོ། གདམ་ངག་བརྗེད་པ། བྱིང་རྒོད་དེ་ཞི་བས་སེམས་འདུ་མི་བྱེད་པ་མ་ཞི་བས་སེམས་འཕྲོ་
བའི་འདུ་བྱེད་པ་ལྔའི་ལེ་ལོའི་གཉེན་པོར་འདུན་པ་བརྩོན་འགྲུས་དད་པ་ཤིན་སྦྱངས་ཀྱི་ཏིང་
ངེ་འཛིན་བཞི་སྒོམ། ལྷག་མ་བཞིའི་གཉེན་པོར་དྲན་པ་ཤེས་བཞིན་འདུ་བྱེད་པ་སེམས་རྣལ་དུ་
འཇོག་པའི་བཏང་སྙོམས་བཞི་སྟེ་སྤོང་བའི་འདུ་བྱེད་བརྒྱད་སྒོམ་པའོ། །དེ་གསུམ་ཚོགས་
ལམ་ཆུང་འབྲིང་ཆེ་གསུམ་ནས་གཙོ་བོར་སྒོམ་པའོ། བཞི་པ་ནི། དེ་བསྒོམས་པས་བྱང་ཆུབ་
ལ་ཡིད་ཆེས་པའི་དད་པ། བྱང་སེམས་ཀྱི་སྤྱོད་པ་ལ་སྦྱོར་བའི་བརྩོན་འགྲུས། དམིགས་པ་མི་
བརྗོད་པའི་དྲན་པ། སེམས་མི་འཕྲོ་བའི་ཏིང་ངེ་འཛིན། ཆོས་རྣམ་པར་འབྱེད་པའི་ཤེས་རབ་
སྟེ་རང་རང་གི་སྔ་མ་སྔ་མ་ལ་དབང་བྱེད་པའོ། དེ་ཡང་བདེན་པ་ལ་ཡིད་ཆེས་དེས་ན་དེ་རྟོགས་
པ་ལ་སྤྲོ་རྟོགས་ནས་མི་བརྗོད་མ་བརྗེད་པ་ལ་རྩེ་གཅིག་གནས། དེའི་དོན་རྣམ་པར་ངེས་པའི་
ཚུལ་གྱིས་སྒོམ་མོ། ལྔ་པ་ནི། དེ་བསྒོམས་པས། མི་མཐུན་ཕྱོགས་མ་དད་པ། ལེ་ལོ། བརྗེད་
ངས། རྣམ་གཡེང། གཏི་མུག་རྣམས་འཇོམས་པ་སྟེ་དབང་པོ་ལྔ་མཐུ་ཆེར་གྱུར་པའོ། སྒོམ་
ཚུལ་སྔར་བཞིན་ནོ། །དེ་གཉིས་ནི་དྲོད་རྩེ་དང་བཟོད་མཆོག་ནས་སྒོམ་པའོ། །དྲུག་པ་ནི། དེ་
བསྒོམས་པས། གནས་ཚུལ་མི་བརྗེད་པའི་དྲན་པ། རྣམ་རྟོག་འཇོམས་པའི་ཤེས་རབ་ཆོས་
རབ་ཏུ་རྣམ་འབྱེད། མངོན་ཤེས་མྱུར་དུ་སྒྲུབ་པའི་བརྩོན་འགྲུས། ཆོས་ཀྱི་སྣང་བ་འཕེལ་བས་
ལུས་སེམས་ཚིམ་པའི་དགའ་བ། ལུས་སེམས་ལས་རུང་གི་བདེ་བ་ཐོབ་པ་ཤིན་ཏུ་སྦྱངས་པ་།
ཡེ་ཤེས་ཀྱི་འབྱོར་པ་སྐྱེ་བའི་རྩེ་གཅིག་པའི་ཏིང་ངེ་འཛིན། རྣམ་པར་མི་རྟོག་པའི་ཡེ་ཤེས་
124



བཏང་སྙོམས་ཡང་དག་རྣམས་ནི་བྱང་ཆུབ་ཀྱི་གནས་སོགས་ཡན་ལག་ཏུ་འགྱུར་ཏེ། དྲན་པ་ནི་
བྱང་ཆུབ་ཀྱི་གནས། ཆོས་རྣམ་འབྱེད་ནི་ངོ་བོ། བརྩོན་འགྲུས་ནི་ངེས་འབྱུང་། དགའ་བ་ནི་
ཕན་ཡོན། ལྷག་མ་རྣམས་ཉོན་མོངས་མེད་པའི་ཡན་ལག་གོ། དེ་དག་རེ་རེརཡང་བདེན་
བཞིར་དམིགས་ནས་ཤེས་བྱ་སྤང་བྱ་མངོན་དུ་བྱ་བ་རྒྱུད་ལ་བསྟེན་བྱར་སྒོམ་ཞིང་མཐོང་ལམ་
ནས་ཡོད་དོ། །བདུན་པ་ནི། དེ་བསྒོམས་པས། གནས་ཚུལ་ཇི་ལྟ་བར་རྟོགས་པའི་ཡང་དག་
པའི་ལྟ་བ། དེའི་མཐུས་མདོ་སྡེ་སོགས་ཀྱི་དོན་རྟོགས་པའི་རྟོག་པ། ངག་གི་ལས་དག་པའི་
ངག། ལུས་ཀྱི་ལས་དག་པའི་ལས་ཀྱི་མཐའ། ངག་གི་ཁ་གསགས་དང་ལུས་ཀྱི་བཅོས་མ་
སོགས་དག་པའི་འཚོ་བ། ཡུན་རིང་པོར་ཤེས་སྒྲིབ་སྤོང་བ་ལ་མི་སྐྱོ་བའི་རྩོལ་བ། བྱིང་རྒོད་
ཀྱི་གཉེན་པོར་དྲན་པ། མངོན་ཤེས་སོགས་ལ་སྒྲིབ་པའི་སྙོམ་འཇུག་གི་སྒྲིབ་པའི་གཉེན་པོར་
ཏིང་ངེ་འཛིན་རྣམས་ནི་འཕགས་ལམ་གྱི་ཡོངས་སུ་གཅོད་པ་སོགས་ཀྱི་ཡན་ལག་ཏུ་འགྱུར་ཏེ།
ལྟ་བས་མཐོང་ལམ་གྱི་རྟོག་པ་ཡོངས་སུ་གཅོད། རྟོག་པ་དང་ངག་གི་གཞན་ལ་གོ་བར་བྱེད་
ངག་ལས་ཀྱི་མཐའ་འཚོ་བ་གསུམ་གྱི་ལྟ་བ་ཚུལ་ཁྲིམས་ཡོ་བྱད་བསྐྱངས་པ་ལ་ཡིད་ཆེས་པར་
བྱེད་ལྷག་མ་གསུམ་གཉེན་པོའི་ཡན་ལག་གོ། སྒོམ་ཚུལ་བྱང་ཆུབ་ཡན་ལག་བཞིན་ལ་ས་
གཉིས་པ་ནས་སྒོམ་པའོ། །གཉིས་པ་ལམ་ཤེས་དང་ཐུན་མོང་བའི་རྣམ་པ་སོ་བཞི་བཤད་པ་
ལ་གཉེན་པོའི་ལམ། སྤྲུལ་པའི་ལམ། མཐོང་ཆོས་ལ་བདེར་གནས་ཀྱི་ལམ། འཇིག་རྟེན་
ལས་འདས་པའི་ལམ། སྤོང་བའི་ལམ། སངས་རྒྱས་ཉིད་ཀྱི་ལམ་མོ། དང་པོ་ནི། ཡུལ་བདག་
གཉིས། བདག་གཉིས་ཀྱི་རྟེན་ཕུང་པོ་ལྔ། རྟེན་དེ་ཞི་བ་གསུམ་ལ་དམིགས་ནས། སྟོང་པ་
ཉིད། སྨོན་པ་མེད་པ། མཚན་མ་མེད་པའི་ཏིང་ངེ་འཛིན་གསུམ་མོ། དེ་ནི་འདུས་བྱས་ཀུན་མི་
རྟག་པ་དང་རྣམ་རྟོག་ཀུན་སྡུག་བསྔལ་བར་སྒོམ་པ་སྨོན་མེད་ཀྱི་རྒྱུ། བདག་མེད་པར་སྒོམ་པ་
སྟོང་ཉིད་ཀྱི་རྒྱུ། མྱང་འདས་རྟོག་པ་ཉེར་ཞིར་སྒོམ་པ་མཚན་མེད་ཀྱི་རྒྱུའོ། བདེན་བཞིའི་རྣམ་
i25



པ་རྣམས་ཀྱང་འདིར་འདུས་ཏེ་སྒོ་དང་པོར་སྟོང་བདག་མེད་གཉིས། གཉིས་པར་མི་རྟག་སྡུག་
བསྔལ་ཀུན་འབྱུང་གི་རྣམས། གསུམ་པར་འགོག་ལམ་གྱི་བརྒྱད་འདུས་སོ། གཉིས་པ་ནི་རང་
གི་གཟུགས་ལ་ཆགས་པ་མ་བྲལ་བའི། བྲལ་ཀྱང་གཟུགས་ཀྱི་འདུ་ཤེས་མ་བཤིག་པར་སྣོད་
བཅུད་ཀྱི་གཟུགས་ཆེ་ཆུང་མཛེས་མི་མཛེས་ སོགས་ སྣ་ཚོགས་སུ་སྤྲུལ་ པ་ གཟུགས་ཅན་
གཟུགས་ལ་ལྟ་བ། རང་གི་གཟུགས་ལ་འདོད་ཆགས་བྲལ་བའམ། མ་བྲལ་ཀྱང་འདུ་ཤེས་
བཤིག་ནས་ཕྱིའི་གཟུགས་ལ་སྔར་ལྟར་སྤྲུལ་བ་གཟུགས་མེད་གཟུགས་ལ་ལྟ་བ་གཉིས་ནི།
སྤྲུལ་པའི་སྒྲིབ་པ་ལས་རྣམ་པར་ཐར་བྱེད་ཀྱི་སྒོའོ། ཟངས་དངུལ་གསེར་གྱི་བུམ་པ་ལྟ་བུ་
གསུམ་ལས་དངུལ་བུམ་ལ་དམིགས་ནས་གཞན་གཉིས་ལ་ལྟོས་ཏེ་སྡུག་མི་སྡུག་གཉིས་ཀར་
ལྟ། ཡང་དེ་གཞན་གཉིས་དང་འབྲེལ་བར་ལྟ། དེ་བཞིན་དུ་མི་སྡུག་པ་ཡང་སྡུག་པ་དང་
འབྲེལ་བར་ལྟ་བས་ཆོས་ཀུན་ལ་སྒྲེ་བ་ཁྱད་པར་སྡུག་པ་སྟེ། སྡུག་པ་འབའ་ཞིག་སྤྲུལ་འདོད་
ཀྱི་སྒྲིབ་པ་ལས་ཐར་བའོ། གསུམ་པ་ནི། གཟུགས་མེད་བཞི་སེམས་སེམས་བྱུང་འགོག་པའི་
སྙོམ་འཇུག་སྟེ་རང་སའི་རོ་མྱང་གི་སྲེད་པ་དང་ཚོར་འདུ་ལས་ཐར་བའོ། དེའི་སྟེང་དུ་སྔ་མ་
གསུམ་བསྣན་ན་རྣམ་ཐར་བརྒྱད་དོ། །འདི་དག་ཐེག་ཆེན་ལུགས་ན་ལུས་རྟེན་དང་པོར་ཐོབ་
པ་མིའི་རྟེན་སྐྱེས་ཟིན་གནས་པ་གཟུགས་ཁམས་པའི་རྟེན་ལའང་ཡོད། སེམས་རྟེན་བསམ་
གཏན་བཞི་པའི་རབ་མཐར་བསྟེན་པ་མཚུངས་སོ། བཞི་པ་ནི། བསམ་གཏན་བཞི། གཟུགས་
མེད་བཞི། འགོག་པའི་སྙོམ་འཇུག་སྟེ་མཐར་གནས་ཀྱི་སྙོམ་འཇུག་དགུའོ། །དང་པོ་བརྒྱད་
འདས་ལམ་གྱི་རྟེན་ཕྱི་མ་འདས་ལམ་གྱི་རྗེས་ལ་ཐོབ་པས་སམ་ཕྱི་མ་ངོ་བོ་ཡིན་པའི་དབང་
གིས་སོ། སྙོམ་འཇུག་དང་རྣམ་ཐར་གྱི་ཁྱད་ནི་བར་ཆད་མེད་ལམ་དང་རྣམ་གྲོལ་ལམ་ཡིན་ནོ།
།ལྔ་པ་ནི། མཐོང་ལམ་བཟོད་པ་བཞིའོ། དྲུག་པ་ནི། ཕར་ཕྱིན་བཅུའོ། འདིར་འགོག་སྙོམས་
བཤད་ན། ཐེག་དམན་ལུགས། ཐེག་ཆེན་ལུགས་སོ། དང་པོ་ལ་རྟེན། ངོ་བོ། དང་པོ་ནི།
126



ལུས་རྟེན་སྔར་བཞིན་སེམས་རྟེན་ལ་འཇུག་པའི་རྟེན་སྲིད་རྩེ་སྟེ་སེམས་ཀྱི་རྒྱུ་བ་འགོག་སླ་
བས་སོ། ལྡང་བའི་ཚེ་སྲིད་རྩེའི་དག་པ་དང་ཅི་ཡང་མེད་གང་རུང་གི་སེམས་ལ་བརྟེན་ནོ།
།གཉིས་པ་ནི། ཚོར་འདུ་རགས་པས་སུན་ནས་ལུས་ཀྱི་སྟེང་དུ་སེམས་སེམས་བྱུང་འགོག་པ་
སྟེ། དགེ་བ་དང་ལྡན་མིན་འདུ་བྱེད་དུ་འདོད་ཅིང་ལུས་མངོན་བྱེད་དང་གཉིས་ཀའི་ཆ་ལས་
རྣམ་གྲོལ་གྱི་དགྲ་བཅོམ་གང་རུང་གི་ཀུན་སློང་གིས་ཇི་ཙམ་འཕངས་པའི་བར་དུ་འཇུག་པའོ།
གཉིསཔ་ལ། ཐུན་མོང་བ་ནི་ཚོར་འདུ་འགོག་པ་ཙམ་སྟེ། ཉན་ཐོས་དང་མཐུན་ཞིང་དེ་ལ་བྱང་
སེམས་ཀྱི་ཞག་བདུན་ལས་ལྷག་པར་མི་གནས་སོ། །ཐུན་མོང་མིན་པ་ལ་དབུ་སེམས་ ཀྱི་
ལུགས། དང་པོ་ནི། ས་དྲུག་པ་ནས་ཐོབ་ཅིང་དེ་ལ་ས་བདུན་པར་རང་གི་འཇུག་ལྡང་ནུས། ས་
བརྒྱད་པར་རྗེས་ཐོབ་ཏུ་ཡང་མཚན་འཛིན་མེད་པས་དེ་ལས་ལྡང་བའི་ཚེ་སངས་རྒྱས་ཀྱི་སློང་
དགོས་པར་བསྟན་པའི་དེ་བཞིན་ཉིད་ཀྱི་སྟེང་དུ། ཤེར་ཕྱིན་གྱིས་སྤྲོས་མཚན་བཀག་པའོ།
སེམས་ཙམ་ལུགས་ལ་དམན་ལམ་སྔོན་དུ་མ་སོང་བའི་སློབ་པའི་དབང་དུ་ན་མཐོང་ལམ་གྱི་
རྗེས་ཐོབ་ནས་ཡོད་ཅིང་། ཀུན་གཞིའི་རྣམ་ཤེས་ཀྱི་སྟེང་དུ་ཡེ་ཤེས་ཀྱིས་ཚོགས་བདུན་འཁོར་
བཅས་འགོག་པའོ། །དེ་རང་ངོ་ཡེ་ཤེས་མིན་ཀྱང་ཡེ་ཤེས་རྒྱུན་མི་ཆད་དུ་ཡོད་ལ། མི་སློབ་
པའི་དབང་དུ་ན་ཀུན་གཞིའི་ཡེ་ཤེས་ཀྱི་སྟེང་དུ་གློ་བུར་གྱི་དྲི་མ་ཐམས་ཅད་འགགས་པའི་
སངས་རྒྱས་ཀྱི་ཡེ་ཤེས་ཏེ་ལྡང་བ་མེད་པའོ། རྒྱན་འདིར་ནི་དབུ་སེམས་ཀྱི་ལུགས་གཉིས་ཀ་
དང་མཐུན་པར་ཁས་བླང་བར་བྱའོ། །གསུམ་པ་རྣམ་མཁྱེན་ཐུན་མོང་མིན་པའི་རྣམ་པ་སོ་དགུ་
བཤད་པ་ལ། སྟོབས་བཅུ། མི་འཇིགས་པ་བཞི། སོ་སོ་ཡང་དག་པར་རིག་པ་བཞི། ཆོས་མ་
འདྲེས་པ་བཅོ་བརྒྱད། དེ་བཞིན་ཉིད། རང་འབྱུང༌། སངས་རྒྱས་ཀྱི་རྣམ་པའོ། དང་པོ་ནི།
སྦྱིན་པ་ལས་ལོངས་སྤྱོད་འབྱུང་བ་གནས་སེར་སྣ་ལས་དེ་འབྱུང་བའི་གནས་མ་ཡིན་པ་སོགས་
དང༌། ཟག་བཅས་ཀྱི་ལས་ཀྱི་རྣམ་སྨིན་གྱི་འབྲས་བུ་འགྲོ་བ་མ་ལུས་པ་དང། སེམས་ཅན་
127



རྣམས་ཀྱི་མོས་པའི་བྱེ་བྲག་སྣ་ཚོགས་དང་། འཇིག་རྟེན་གྱི་ཁམས་ཆགས་འཇིག་དང་མཆོག་
དམན་དུ་མ་དང། དད་པ་སོགས་ཀྱི་དབང་པོ་རྣོ་བ་མཆོག་དང་བརྟུལ་འབྲིང་མཆོག་མ་ཡིན་པ་
དང༌། བྱང་ཆུབ་གསུམ་པོ་ཐམས་ཅད་འགྲོ་བའི་ལམ་དང༌། སྙོམ་འཇུག་ལ་སྒྲིབ་པའི་རོ་མྱང་
སོགས་ཀུན་ནས་ཉོན་མོངས་དང་དེ་དང་བྲལ་བའི་མཚན་མེད་དང་དུས་སུ་ལྡང་བ་རྣམ་པར་
བྱང་བ་དང་། རང་གཞན་གྱི་ཚེ་རབས་དཔག་ཏུ་མེད་པའི་སྔོན་གྱི་གནས་རྗེས་སུ་དྲན་པ་དང་།
སེམས་ཅན་ཀུན་འཆི་འཕོ་བ་དང་སྐྱེ་བའི་ཚུལ་དང༌། སྒྲིབ་གཉིས་ཀྱི་ཟག་པ་ཟད་པ་མཁྱེན་
པའོ། །དེ་ལས་དང་པོ་ནི། བདེ་འགྲོའི་ཐབས་ལ་བསླུ་བ་གཉིས་པ་སྐྱབས་མ་ཡིན་པ་སྐྱབས་
སུ་བསླུ་བ། བདུན་པ་ཟག་མེད་ཀྱི་དག་པ་ལ་བསླུ་བ་ལྷག་མ་རྣམས་ཐེག་ཆེན་གྱི་ངེས་པར་
འབྱུང་བ་ལ་བསླུ་བའི་བདུད་རྣམས་འཇོམས་པའི་སྟོབས་ཅན་ནོ། །གཉིས་པ་ནི། འཁོར་གྱི་
དབུས་སུ་ང་ནི་སངས་རྒྱས་སོ། །ཞེས་དང་། ཟག་པ་ཐམས་ཅད་ཟད་པ་ཉིད་དུ་ཞལ་གྱིས་
བཞེས་པ་རང་དོན་རྟོགས་པ་དང་སྤུངས་པའི་དམ་བཅའ་གཉིས། སྒྲིབ་གཉིས་ཀྱི་ཐར་པ་དང་
ཐམས་ཅད་མཁྱེན་པའི་གེགས་བྱེད་པ་དང་། ཐམས་ཅད་ཤེས་པས་ཉན་རང་དང་ལམ་ཤེས་
པས་རྫོགས་པའི་བྱང་ཆུབ་ཏུ་ངེས་པར་འབྱུང་བའི་ལམ་དུ་ཞལ་གྱིས་བཞེས་པ་གཞན་དོན་
སྤང་བྱ་དང་ལམ་ལ་དམ་བཅའ་གཉིས་སོ། །དེ་དག་ལ་ཆོས་མཐུན་གྱི་རྒོལ་བར་རྩོམ་པ་ཙམ་
ཡང་མི་འབྱུང་བས་མི་འཇིགས་པའོ། །གསུམ་པ་ནི། རྟེན་རྒྱུའི་ཆོས་མིང་གི་རྣམ་གྲངས་མཐའ་
དག་མཁྱེན་པ་ཆོས་དང༌། བརྟེན་པ་བརྗོད་བྱའམ་འབྲས་བུའི་ཆོས་མཁྱེན་པ་དོན་སོ་སོ་ཡང་
དག་པར་རིག་པ་བཤད་བྱ་མཁྱེན་པ་གཉིས། གཅིག་བརྗོད་པས་ཡུལ་སོ་སོའི་སྐད་དུ་གོ་བར་
འགྱུར་བ་ངེས་པའི་ཚིག་དང་། རྫས་ཡོད་བཏགས་ཡོད་སོགས་ཆོས་ཀྱི་རྣམ་དབྱེ་མཁྱེན་པའི་
སྤོབས་པ་སོ་སོ་ཡང་དག་པ་རིག་པ་འཆད་བྱེད་མཁྱེན་པ་གཉིས་སོ། །བཞི་པ་ནི། གླང་ཆེན་
གཏུམ་པོ་དང་ལྷན་དུ་འཆོང་བ་སོགས་སྐུ་ལ་འཁྲུལ་པ། བཞད་གད་དང་འོ་དོད་སོགས་གསུང་
128



ལ་ཅ་ཅོ། བྱ་བ་མི་བྱེད་པ་དང་དུས་ཡོལ་སོགས་ཐུགས་ལ་དྲན་པ་ཉམས་པ། ཏིང་ངེ་འཛིན་
ལས་བཞེངས་བཞུགས་གང་ལའང་ཐུགས་མཉམ་པར་མ་བཞག་པ། འཁོར་འདས་ལ་ཐ་དད་
པའི་འདུ་ཤེས། སོ་སོར་མ་བརྟགས་པ་གདུལ་བྱ་ཡལ་བར་འདོར་བའི་བཏང་སྙོམས་རྣམས་
མི་མངའ་བ་ནི་སྤྱོད་པ་མ་འདྲེས་པ་དྲུག། ཆོས་སྟོན་པའི་འདུན་པ། གདུལ་བྱའི་བྱ་བ་སྒྲུབ་
པའི་བརྩོན་འགྲུས། བསམ་མི་དགོས་པར་ཆོས་སྟོན་པའི་དྲན་པ། ཆོས་ཉིད་ཀྱི་ཏིང་ངེ་འཛིན་
ཡེ་ཤེས་དཔག་ཏུ་མེད་པའི་ཤེས་རབ། སྤང་བྱ་ཐམས་ཅད་ལས་རྣམ་པར་གྲོལ་བ་རྣམས་
ཉམས་པ་མི་མངའ་བ་ནི་རྟོགས་པ་མ་འདྲེས་པ་དྲུག། སྐུའི་ཆ་བྱད་དང་སྤྱོད་ལམ་སོགས་ཀྱིས་
སེམས་ཅན་འདུལ་བ་སྐུའི། འབྲས་བུ་ལྡན་པའི་ཆོས་སྟོན་པ་གསུང་གི། ཡེ་ཤེས་སེམས་ཅན་
ཀུན་གྱི་རྗེས་སུ་སོན་པ་ཐུགས་ཀྱི་ཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་། ཡེ་ཤེས་རྗེས་
སུ་འབྲང་བ་ཕྲིན་ལས་མ་འདྲེས་པ་གསུམ། དུས་གསུམ་གྱི་ཆོས་ཐམས་ཅད་ཇི་ལྟ་བར་མཁྱེན་
པས་མ་ཆགས་པ། ཇི་སྙེད་པར་མཁྱེན་པས་མ་ཐོགས་པར་ཡེ་ཤེས་ཀྱི་གཟིགས་པ་འཇུག་པ་
ནི་ཡེ་ཤེས་མ་འདྲེས་པ་གསུམ་མོ། །ལྔ་པ་ནི། སངས་རྒྱས་ཐམས་ཅད་ཀྱིས་བཤད་པའི་མྱང་
འདས་ཀྱི་ངོ་བོ་ཉིད་དེ་བཞིན་ཉིད་དོ། །དྲུག་པ་ནི། དེ་བཞིན་ཉིད་སྔོན་དུ་གྱུར་པའི་རྟེན་
འབྲེལ་ལས་ཆོས་ཇི་སྙེད་པ་མཁྱེན་པའི་ཡེ་ཤེས་རང་བྱུང་ངོ༌། བདུན་པ་ནི། ཆོས་དེ་རྣམས་ཀྱི་
རྣམ་པ་ཐམས་ཅད་མངོན་པར་རྫོགས་པར་སངས་རྒྱས་པའི་ངོ་བོ་འབའ་ཞིགལས་གཞན་དུ་
སྣང་བ་མེད་པའོ། །གཉིས་པ་སྒོམ་མཁན་གང་ཟག་ནི། ཤེར་ཕྱིན་སྒོམ་པ་པོའི་གང་ཟག་གང་
ཞེ་ན། སྔོན་གྱི་སངས་རྒྱས་རྣམས་ལ་ལྷག་པར་བསྙེན་བསྐུར་བྱས་པ་དང༌། སངས་རྒྱས་དེ་
དག་ལས་དགེ་བའི་རྩ་བ་བསྐྲུན་པ་དང༌། དགེ་བའི་བཤེས་ཀྱིས་ཡོངས་སུ་ཟིན་པས་མགོན་
དང་བཅས་པ་ནི་ཤེར་ཕྱིན་ཟབ་མོ་འདི་ཉན་པའི་སྣོད་ཡིན་ནོ། སངས་རྒྱས་རྣམས་དགེ་བའི་
བཤེས་སུ་བསྟེན་པ་དང་དེ་དག་ལ་ཤེར་ཕྱིན་གྱི་དོན་ཀུན་འདྲི་བ་དང༌། སྦྱིན་དང་ཚུལ་ཁྲིམས་
129



སོགས་ཀྱི་ཕར་ཕྱིན་ལ་སྤྱོད་པས་ནི། ཉན་པར་མ་ཟད་ཐོས་ནས་མི་སྐྲག་ཅིང་དང་དུ་ལེན་པ་
དང་ཚིག་དོན་འཛིན་པ་དང་ལ་སོགས་པས་སྒྲུབ་པ་དང་ཁོང་དུ་ཆུད་པར་འགྱུར་བའི་སྣོད་དུ་
དམ་པ་རྣམས་བཞེད་་དོ། མདོ་ནི། ཡུམ་འདི་སེམས་ཅན་གང་དག་གི་རྣ་ལམ་དུ་གྲག་པར་
འགྱུར་བ་དེ་དག་ཐམས་ཅད་ཀྱང་དེ་བཞིན་བཤེགས་པ་ལ་དགེ་བའི་རྩ་བ་བསྐྱེད་པའོ། །ཞེས་
སོགས་སོ། གསུམ་པ་སྦྱོར་བའི་ངོ་བོ་ལ། རང་བཞིན་གྱི་སྦྱོར་བ་ལྔ། གནས་སྐབས་ཀྱི་སྦྱོར་བ་
བཅོ་ལྔའོ། །དང་པོ་ནི། གཟུགས་དང་ལ་སོགས་པས་རྣམ་མཁྱེན་གྱི་བར་ལ་ཞེན་ པས་མི་
གནས་པའི་ཕྱིར་དང༌། དེ་ལ་སྦྱོར་བ་བཀག་པའི་ཕྱིར་དང་། དེའི་དེ་བཞིན་ཉིད་ཟབ་པའི་ཕྱིར་
དང༌། དེའི་དེ་བཞིན་ཉིད་རྣམས་གཏིང་དཔག་དཀའ་བའི་ཕྱིར་དང་། དེ་དག་གི་དེ་བཞིན་ཉིད་
ཚད་ནི་མེད་པའི་ཕྱིར་དང་། གོ་རིམ་བཞིན་དུ་བཟུང་བ་ལ་ཞེན་པ་བཀག་པ་དང་འཛིན་པ་ལ་
ཞེན་པ་བཀག་པ་དང་གཞི་ལམ་རྣམ་པ་སྐྱེ་མེད་དུ་རྟོགས་པའི་ཏིང་ངེ་འཛིན་ལྔ་ལ་དེ་དང་དེའི་
སྒྲུབ་བྱེད་དང་མཐུན་པའི་མིང་ཅན་གྱི་སྦྱོར་བ་ཞེས་བྱའོ། །འདི་རྣམས་ཚོགས་ལམ་ནས་རྒྱུན་
མཐའི་བར་དུ་ཡོད་པའོ། །གཉིས་པ་ནི། ཡུམ་ལ་སྐྲག་པ་སྐྱེ་སྲིད་པས་ཚོགས་ཆེན་པོས་ཡུན་
རིང་ནས་ཡུམ་རྟོགས་པའི་ཕྱིར་དང༌། ཡུམ་ལ་མི་སྐྲག་པས་རྫོགས་བྱང་དུ་ལུང་བསྟན་ཐོབ་
པའི་ཕྱིར་དང་། ཡུམ་ཐོས་ནས་མྱུར་དུ་འཛིན་པས་ཕྱིར་མི་ལྡོག་པ་ཉིད་ཀྱི་ཕྱིར་དང་། ཡུམ་གྱི་
འགལ་ཟླ་ས་གཉིས་སོགས་ལས་ངེས་པར་འབྱུང་བའི་ཕྱིར་དང་། བྱང་ཆུབ་ཀྱི་བར་ཆད་མཐོང་
སྤངས་རྟོགས་པ་རགས་པ་མེད་པ་དང་བཅས་པའི་ཕྱིར་དང་། ཟག་མེད་ཀྱི་ཆོས་གསར་པ་
ཐོབ་པས་བྱང་ཆུབ་ལ་ཉེ་བའི་ཕྱིར་དང་། མྱུར་དུ་བྱང་ཆུབ་པར་འགྱུར་བའི་ཕྱིར། རིམ་པས་
ཚོགས་ལམ་པ་དབང་བརྟུལ་དང་དྲོད་རྩེ་བཟོད་མཆོག་མཐོང་ལམ་ས་གཉིས་པ་ནས་བདུན་
པའི་བར་ལ་གནས་པའི་བྱང་སེམས་ཀྱི་ཏིང་ངེ་འཛིན་བདུན་པོ་རྣམས་ལ་དེ་དང་དེའི་སྒྲུབ་པ་
ཞེས་བྱའོ། །ཆོས་འཁོར་བསྐོར་ཞིང་བསྐུལ་བའི་གཞན་དོན་སྒྲུབ་པའི་ཕྱིར་དང་། ཆོས་ཉིད་
130



འཕེལ་བ་མེད་འགྲིབ་པ་མེད་པར་མཐོང་བའི་ཕྱིར་དང་། ཆོས་དཀར་པོའི་ལས་དང་ཆོས་མིན་
ནག་པོའི་ལས་སོགས་མི་མཐོང་བའི་ཕྱིར་དང་། གཟུགས་སོགས་ལ་བསམ་གྱིས་མི་ཁྱབ་པར་
མི་མཐོང་བས་མི་རློམ་པའི་ཕྱིར་དང༌། གཟུགས་སོགས་དེའི་མཚན་མ་དང་དེའི་ངོ་བོར་རྣམ་
པར་མི་རྟོག་པའི་ཕྱིར་ས་བརྒྱད་པར་གནས་པའི་བྱང་སེམས་ཀྱི་ཏིང་ངེ་འཛིན་གྱི་ཁྱད་པར་ལྔ་
ལ་དེ་དང་དེའི་སྒྲུབ་པ་ཞེས་བྱའོ། །རྒྱུན་ཞུགས་ནས་རྫོགས་པའི་སངས་རྒྱས་ཀྱི་བར་གྱི་འབྲས་
བུ་རིན་ཆེན་དྲུག་གཞན་ལ་སྦྱིན་པར་བྱེད་པའི་ཕྱིར་དང་། གནས་ངན་ལེན་གྱི་དྲི་མ་ཕྲ་མོ་དེ་ནི་
དག་པར་བྱེད་པའི་ཕྱིར་དང་། ལོ་ཟླའི་ས་མཚམས་དང་བཅས་པར་ཡུམ་འབྲི་བ་སོགས་ལ་
དམ་བཅས་པ་ལས་ཕྱིར་མི་ནུར་བའི་ཕྱིར་ས་དགུ་པ་བཅུ་པའི་ཏིང་ངེ་འཛིན་དང༌། ཚོགས་
ལམ་ནས་ས་བདུན་པའི་བར་གྱི་བྱང་སེམས་ཀྱི་བགྱི་བ་ལ་དེ་དང་དེའི་སྒྲུབ་པ་ཞེས་བྱའོ།
།མདོ་ནི། གཟུགས་ལ་མི་གནས་པ་དེའི་ཚེ་གཟུགས་ལ་རྣལ་འབྱོར་དུ་བྱེད་པ་ཡིན། ཞེས་
སོགས་སོ། །བཞི་པ་སྦྱོར་བའི་སྔོན་འགྲོའི་ཆོས་ལ། ཡོན་ཏན། སྐྱོན། མཚན་ཉིད་ཐར་པ་ཆ་
མཐུན་ཤེས་པའོ། །དང་པོ་ནི། ཡུམ་སྒོམ་པ་ལ་སྤྲོ་བ་བསྐྱེད་པའི་ཕྱིར་གསུངས་པ། བདུད་ཀྱི་
མཐུ་བཅོམ་ལ་སོགས་པའི། ཡོན་ཏན་རྣམ་པ་བཅུ་བཞིའོ། །འདི་རྣམས་ཚོགས་ལམ་ནས་ཐོབ་
མོད་ལེགས་པར་སྦྱར་བ་སྦྱོར་ལམ་ཡན་དུའོ། མདོ་ནི། བཅོམ་ལྡན་འདས་དེ་རྣམས་ཀྱི་མཐུས་
བདུད་སྡིག་ཅན་གྱིས་བར་ཆད་བྱ་བར་མི་ནུས་སོ། ཞེས་སོགས་སོ། །བཅུ་བཞི་ནི། སངས་
རྒྱས་ཀྱི་ བྱིན་གྱིས་བརླབས་པས་བདུད་ཀྱི་མཐུ་བཅོམ་པ་གཅིག། སངས་རྒྱས་རྣམས་ཀྱིས་
ཐུགས་ཀྱི་དགོངས་པ་གཉིས། སངས་རྒྱས་ཀྱི་སྤྱན་གྱིས་གཟིགས་པ་གསུམ། རྫོགས་པའི་བྱང་
ཆུབ་ཏུ་ཉེ་བ་བཞི། ཕྱིར་མི་ལྡོག་ཏུ་མ་གྱུར་ཀྱི་བར་དུ་ནམ་ཡང་ངན་འགྲོར་མི་སྐྱེ་བ་ལྔ།
སངས་རྒྱས་རྣམས་དང་མི་འབྲལ་བ་དྲུག། ཕྱིན་དྲུག་སོགས་ཟག་མེད་ཀྱི་ཆོས་དང་མི་འབྲལ་
བ་བདུན། ཡུལ་ལྷོ་བྱང་རྣམས་སུ་སངས་རྒྱས་པར་འགྱུར་ཞིང་དེ་ལྟར་སྤྱོད་པ་ལ་སངས་རྒྱས་
131



ཀུན་གྱིས་བསྔགས་པ་བརྒྱད། ཟག་མེད་ཀྱི་ཆོས་ཡོངས་སུ་རྫོགས་པར་འགྱུར་བ་དགུ། ཡུམ་
མི་སྤོང་ཞིང་ཐོས་པའི་ཚེ་དགའ་བདེ་ཆེན་པོ་སྐྱེ་བ་བཅུ། དམ་བཅའ་བརྟན་པས་བདུད་
ཀྱིས་བསྒྱུར་མི་ནུས་པ་བཅུ་གཅིག། སྐྱེ་བོ་མང་པོ་རྫོགས་བྱང་ལ་འགོད་ནུས་པ་བཅུ་གཉིས།
རྣམ་སྨིན་ཕུན་ཚོགས་ཡོངས་སུ་འཛིན་པ་བཅུ་གསུམ། སེམས་ཅན་གྱི་དོན་རྒྱ་ཆེན་པོ་ནུས་པ་
བཅུ་བཞིའོ། །འདི་སྐབས་ཀྱི་མདོར། ལྔ་བརྒྱའི་ཐ་མ་ལ་ཞེས་པ་ལས་འཕྲོས་ནས་བསྟན་པའི་
གནས་ཚད་བཤད་ན། སྐལ་བཟང་དུ་གསུངས་པ་ལྟར། སྟོན་པ་འདས་ནས་བསྟན་པ་ལོ་ལྔ་
སྟོང་གནས་ཏེ། དེ་ཡང་དགྲ་བཅོམ་ཕྱིར་མི་འོང་རྒྱུན་ཞུགས་གཙོ་བོར་ཐོབ་པ་ཁོང་དུ་ཆུད་པའི་
དུས་ལ་ལྔ་བརྒྱ་པ་གསུམ། ཤེས་རབ་ཏིང་འཛིན་ཚུལ་ཁྲིམས་གཙོ་ཆེར་སྒྲུབ་པའི་དུས་ལ་ལྔ་
བརྒྱ་པ་གསུམ། མངོན་པ་མདོ་སྡེ་འདུལ་བ་གཙོ་ཆེར་སྟོན་པ་ལུང་གི་དུས་ལ་ལྔ་བརྒྱ་པ་
གསུམ། ལྟ་སྤྱོད་རྣལ་མ་མེད་པར་རབ་བྱུང་གི་རྟགས་ཙམ་འཛིན་པའི་དུས་ལ་ལྔ་བརྒྱ་པ་
གཅིག་རྣམས་སོ། །དེང་སང་རྒྱལ་བའི་དབང་པོ་དགུང་ལོ་ཞེ་གཅིག་བཞེས་པའི་དུས་འདི་ནི།
དུས་འཁོར་ལུགས་ཀྱི་སྟོན་པ་འདས་ནས་ལོ་ཉིས་སྟོང་བཞི་བརྒྱ་དང་ཉི་ཤུ་རྩ་ལྔ་སོང་བ་སྟེ།
དེས་ན་ཏིང་ངེ་འཛིན་གྱི་ལྔ་བརྒྱའི་ནང་ནས་ལོ་བཞི་བརྒྱ་དང་ཉི་ཤུ་རྩ་ལྔ་སོང་ཞིང་བདུན་ཅུ་
དོན་ལྔ་ལུས་པའོ། །གཉིས་པ་སྐྱོན་ཤེས་པ་ནི། ཡུལ་སྒོམ་པ་ལ་བར་ཆད་དུ་འགྱུར་བའི་སྐྱོན་
བསལ་དགོས་པས་གསུངས་པ། སྐྱོན་ནི་བཅུ་ཚན་བཞིར་བཅས་པ། དྲུག་ཏུ་ངེས་པར་རྟོགས་
པར་བྱ། ཞེས་ཞེ་དྲུག་སྟེ། ཚོགས་ལམ་ནས་ས་བདུན་པའི་བར་ཡོད་ཅིང་གཙོ་ཆེར་ཚོགས་
སྦྱོར་ནའོ། མདོ་སྡུད་པར། འགྲོ་བའི་དོན་མ་བྱས་པར་གློག་བཞིན་མྱུར་དུ་ཡང་། ཡོངས་སུ་
ཉམས་པར་འགྱུར་བ་འདི་ནི་བདུད་ཀྱི་ལས། ཞེས་སོགས་སོ། །ཞེ་དྲུག་ནི། སྤོབས་པ་ཧ་ཅང་
འཕྱིས་པ་གཅིག། ཧ་ཅང་མྱུར་བ་གཉིས། གླལ་བ་རྒོད་པ་ཕན་ཚུན་བརྡོག་པ་གསུམ་སེམས་
གཡེང་བ་བཞི། ཡི་གེ་གཞན་ལ་ཆགས་པ་ལྔ། ཡུམ་གྱི་རོ་མ་མྱོང་ནས་སྟན་ལས་ལངས་ཏེ་
132



འགྲོ་བ་དྲུག། གླལ་ཞིང་ལུང་འབོགས་པ་བདུན། ཡུམ་རྩ་བ་འདྲ་བ་བོར་ནས་ཉན་རང་གི་
མདོ་སྟེ་ཡལ་ག་འདྲ་བ་སློབ་པར་སེམས་པ་བརྒྱད། རྙེད་བཀུར་གྱི་ཕྱིར་ཡུམ་བོར་ནས་དམན་
པའི་མདོ་སྟེ་ལ་སློབ་པ་དགུ། ཡུམ་བོར་ནས་དམན་པའི་མདོ་སྡེ་ལས་རྣམ་མཁྱེན་འཚོལ་བ་
བཅུ། རྒྱལ་ཕྲན་དང་འཁོར་ལོས་བསྒྱུར་རྒྱལ་བསྐྲུན་པར་ལྟར་ཉན་རང་གི་མདོ་སྟེ་དང་ཡུམ་
མཉམ་པར་མོས་ནས་ཉན་རང་གི་མདོ་སྡེ་ལ་སློབ་པ་གཅིག། ནོར་བུ་རིན་པོ་ཆེ་དང་ནོར་བུ་
འཆིང་བུ་མཉམ་པར་སེམས་པ་ལྟར་ཡུམ་རྙེད་པ་བོར་ནས་ཉན་རང་གི་མདོ་སྟེ་ལས་རྣམ་
མཁྱེན་བཙལ་བར་སེམས་པ་གཉིས། ཡུམ་ལ་སྤྱོད་པའི་ཚེ་གཟུགས་ནས་རྣམ་མཁྱེན་གྱི་ཆོས་
ལ་རྣམ་རྟོག་གི་སྤོབས་པ་འཕྲོ་བ་གསུམ། དངོས་པོ་མེད་པ་ལ་ཡུམ་དུ་ཞེན་པ་བཞི། ཡི་གེ་ལ་
ཡུམ་དུ་ཞེན་པ་ལྔ། ཡི་གེ་མེད་པ་ལ་ཡུམ་དུ་ཞེན་པ་དྲུག། ཆོས་སྤྱོད་ཀྱི་ཚེ་ཡུལ་གྱི་བྱ་བ་མང་
པོ་བསྐྱེད་པ་བདུན། གྲོང་གི་སྐྱེས་པ་བུད་མེད་དང་དེ་དག་གི་ལས་སྣ་ཚོགས་ཡིད་ལ་བྱེད་པ་
བརྒྱད་རྙེད་བཀུར་གྱི་རོ་མྱང་བ་དགུ། ཡུམ་བོར་ནས་བདུད་ཀྱིས་བཏགས་པའི་ཉན་རང་གི་
མདོལས་ཐབས་མཁས་འཚོལ་བ་བཅུའོ། །ཡུམ་གྱི་ཆོས་སྤྱོད་ལ་འཆད་པོ་རྩོན་ལ་ཉན་པོ་མི་
བརྩོན་པ་གཅིག། འཆད་པོ་རྙེད་བཀུར་འདོད་ལ་ཉན་པོ་མི་འདོད་པ་གཉིས། འཆད་པོ་
སྦྱངས་ཡོན་བཅུ་གཉིས་དང་ལྡན་ལ་ཉན་པོ་མི་ལྡན་པ་གསུམ། འཆད་པོ་བདོག་པ་གཏོང་ཞིང་
དགེ་ལ་བརྩོན་ལ་དབང་པོ་རྣོ་བ་ཉན་པོ་སེར་སྣ་ལེ་ལོ་ཅན་དབང་པོ་བརྟུལ་བ་བཞི། འཆད་པོ་
གསུང་རབ་ཡན་ལག་བཅུ་གཉིས་ཤེས་ལ་ཉན་པོ་མི་ཤེས་པ་ལྔ། དེ་དག་ལས་ལྡོག་པ་ལྔ་དང་
བཅུའོ། དཔོན་སློབ་གང་རུང་གཅིག་ཐབས་མཁས་ལྡན་ལ་གཅིག་མི་ལྡན་པ་གཅིག། དེ་
བཞིན་དུ་གཟུངས་ཐོབ་མ་ཐོབ་གཉིས། ཡུམ་གྱི་ཆོས་སྤྱོད་ལ་འདུན་མི་འདུན་གསུམ། སྒྲིབ་པ་
ལྔ་དང་བྲལ་མ་བྲལ་བཞི། འཁོར་བས་འཇིགས་ནས་མྱང་འདས་ད་ལྟ་ཉིད་དུ་འདོད་མི་འདོད་
ལྔ། ཟླ་མེད་གཅིག་པུར་བརྩོན་མི་བརྩོན་དྲུག། འཆད་པ་པོ་རྗེས་སུ་འབྲང་བ་མི་འདོད་ལ་
I33



ཉན་པོ་ཕྱི་བཞིན་འབྲང་བ་བདུན། ཟང་ཟིང་ཅུང་ཟད་ཀྱི་ཕྱིར་ཆོས་སྤྱོད་ལ་བརྩོན་མི་བརྩོན་
བརྒྱད་སྲོག་གི་བར་ཆད་འོང་བའི་ཕྱོགས་སུ་འགྲོ་མི་འགྲོ་དགུ། འཚོ་བ་ཕོངས་པའི་ཕྱོགས་སུ་
འགྲོ་མི་འགྲོ་བཅུའོ། །འཆད་པོ་འཚོ་བ་མདོ་ཕྱོགས་འགྲོ་ཞིང་ཉན་པོ་རྗེས་སུ་འབྲང་བ་ལས་
ལྡོག་པ་གཅིག། འཆད་པོ་འཇིགས་བཅས་ཀྱི་སར་འགྲོ་བར་བཅོས་ནས་ཉན་པོ་ རྗེས་སུ་
འབྲང་བ་ལྡོག་པ་གཉིས། འཆད་པོ་བསོད་སྙོམས་མོད་པའི་གྲོང་ལ་ཆགས་པས་བལྟ་ཞིང་
ཉན་པོ་རྗེས་སུ་འབྲང་བ་ལྡོག་པ་གསུམ། གསུམ་ལས་ལྡོག་པའི་ཕྱིར་བདུད་ཀྱིས་ཡུམ་ནི་ངེད་
ཀྱི་འདི་ཡིན་གྱི་ཁྱོད་ཀྱིས་སྤྱོད་པ་དེ་མིན་ནོ་ཞེས། དབྱེན་བྱེད་པ་ལ་ཐེ་ཚོམ་སྐྱེས་ནས་ཡུམ་
སྤོང་བ་བཞི། དེའི་མཐུས་ཡུམ་ལྟར་བཅོས་པ་ལ་སློབ་པ་ལྔ། བདུད་སྡིག་ཅན་དགེ་སྦྱོང་གི་
ཚུལ་གྱིས་སེམས་བསྒྱུར་ནས་དེ་ལ་དད་པར་བྱེད་པ་དྲུག་གོ། །གསུམ་པ་མཚན་ཉིད་ཤེས་པར་
བྱ་བ་ལ་སྤྱི་གཞུང་གཉིས། དང་པོ་ལ། མཚན་ཉིད་སྤྱིའི་རྣམ་གཞག། སྐབས་བབ་བཤད་པའོ།
།དང་པོ་ནི མཚན་ཉིད་ལ། མེའི་ཚ་བ་ལྟ་བུ་རང་གི་མཚན་ཉིད། མི་རྟག་པ་ལྟ་བུ་སྤྱིའི་མཚན་
ཉིད། དངོས་པོ་གཅིག་ལའང་ལོག་པ་ལ་ལྟོས་ནས་ལྡོག་པ་དུ་མ་ཅན་ནི་རྣམ་པར་དབྱེ་བའི་
མཚན་ཉིད། མ་ཁྱབ་ཁྱབ་ཆེས་སོགས་གཅོད་པ་རིགས་མི་མཐུན་སེལ་བའི་མཚན་ཉིད། དོན་
ལ་མེད་ཀྱང་བློ་ངོར་དགོས་པ་སེལ་ཕྱིར་བཀོད་པ་ལོག་རྟོག་སེལ་བའི་མཚན་ཉིད་རྣམས་ལས་
འདིར་བཤད་པ་ནི་སྔ་མའོ། གཉིས་པ་ནི། གཞུང་འདིར་རྣམ་པར་བཞག་འཇོག་མཚན་ཉིད་
པར་མི་བཟུང་ལ། གང་ཟུང་ན། མཚན་གཞི་དང་མཚོན་བྱ་ནི་དོན་དང་སྐད་དོད་གཉིས་ཀར་
གཅིག་པས་དོན་ལ་ཐ་དད་མེད་མོད། འོན་ཀྱང་དཔེར་ན། འཚེད་པ་ཞེས་པའི་སྒྲ་གཅིག་ཉིད་།
གང་གིས་འཚེད་པ་གང་འཚེད་པ་ཞེས་བྱ་བྱེད་གཉིས་ཀར་དྲང་རུང་བ་བཞིན། མཚན་ཉིད་
ཅེས་པའི་སྒྲ་གཅིག་ཉིད། གང་གིས་མཚོན་པ་གང་མཚོན་པའི་བྱ་བྱེད་གཉིས་ཀར་འབྲེལ་བ་
ལ་དགོངས་ནས་གསུངས་པའོ། །དེས་ན་ཤེས་ཁྱད་བྱེད་གསུམ་ནི་གང་གིས་མཚོན་བྱེད་བྱེད་
i34



སྒྲུབ་པོ། ངོ་བོ་ཉིད་མཚན་ནི་གང་མཚོན་པ་ལས་སྒྲུབ་པོ། དེ་གཉིས་ནི་རྟགས་དང་བསྒྲུབ་བྱ་
ལྟ་བུ་ཤེས་བྱེད་དང་ཤེས་བྱའོ། །དེ་ཡང། ཇི་ལྟར་མཚོན་ན། ཤེས་མཚན་བྱེད་མཚན་གཉིས་
ཀྱི་རིམ་པར་མཁྱེན་གསུམ་སྦྱོར་བའི་སྟེང་གི་རང་དོན་རྟོགས་པ་དང་གཞན་དོན་ཕྲིན་ལས་
བསྐྱེད་པའི་ནུས་པ་དེ་གཉིས་ཡོད་པར་མཚོན་པ་སྟེ་མི་ལྡན་རྣམ་གཅོད་དོ། །ཁྱད་མཚན་གྱིས་
ཉན་རང་གིས་སྦྱོར་བ་ལའང་ནུས་པ་དེ་གཉིས་ཡོད་དམ་སྙམ་པ་བསལ་ནས་འདི་ཁོ་ནར་ཡོད་
པ་མཚོན་པ་སྟེ་གཞན་ལྡན་རྣམ་གཅོད་དོ། །གང་མཚོན་པའི་མཚན་གཞིར་ནི་སྦྱོར་བ་དང་དེ་
སྟེང་གི་ནུས་པ་གཉིས་ཀ་བཟུང་ངོ་། །གཉིས་པ་ལ་བསྟན་བཤད་གཉིས། དང་པོ་ནི། སྦྱོར་བ་
སྒོམ་པ་ལའང་དེའི་མཚན་ཉིད་ཤེས་དགོས་པས་གསུངས་པ། གང་གི་མཚོན་དེ་སྦྱོར་བའི་
མཚན་ཉིད་དུ་ཤེས་པར་བྱ་བའི་མཚོན་བྱེད་ཀྱི་མཚན་ཉིད་དེ་ཡང་རྣམ་པ་གསུམ་སྟེ་ཤེས་པ་
ཁྱད་པར་བྱེད་པའི་མཚན་ཉིད་དོ། །དེ་གསུམ་གྱི་སྦྱོར་བའི་ངོ་བོ་ཉིད་བཅུ་དྲུག་གིས་མཁྱེན་
གསུམ་བསྐྱེད་པ་གང་མཚོན་པར་བྱ་བའོ། །ཡང་ནི་སྔ་མར་མ་ཟད་འདི་ཡང་མཚན་ཉིད་དོ་
ཞེས་པའོ། །མཚན་ཉིད་ཀྱི་ས་མཚམས་ནི་ཚོགས་ལམ་ནས་རྒྱུན་མཐའི་བར་དུའོ། །གཉིས་པ་
ལ། རྟོག་པ་མཐར་ཐུག་བསྐྱེད་ནུས་པར་སྟོན་པ་ཤེས་པ། ནུས་པ་ཕུན་ཚོགས་དེ་ཉན་རང་ལ་
མེད་པར་སྟོན་པ་ཁྱད་པར། གཞན་དོན་རྒྱ་ཆེན་སྒྲུབ་ནུས་པར་སྟོན་པ་བྱེད་པ། ཁྱད་ཆོས་དེ་
རྣམས་དང་ལྡན་པའི་སྦྱོར་བ་ངོ་བོ་ཉིད་མཚོན་ནོ། །དང་པོ་ལ་གཞི་ཤེས། ལམ་ཤེས། རྣམ་
མཁྱེན་གྱི་ཤེས་མཚན་ནོ། །དང་པོ་ནི། དང་པོ་ཡུམ་ལས་དེ་བཞིན་གཤེགས་པ་འབྱུང་བ་དང་།
གཉིས་པ་ཕུང་ལྔའི་འཇིག་རྟེན་དེ་ཁོ་ནར་རྒྱུན་དང་སྐད་ཅིག་གི་འཇིག་པ་མེད་པའི་བདག་
ཉིད་དང༌། གསུམ་པ་སེམས་ཅན་རྣམས་ཀྱི་སེམས་ཀྱི་སྤྱོད་པ་ཚད་མེད་པ་དང༌། བཞི་པ་
སེམས་དེ་ནང་དུ་བསྡུས་པ་དང༌། ལྔ་པ་སེམས་དེ་ཕྱིར་བལྟས་པས་རྣམ་པར་གཡེངས་པ་དང་
དྲུག་པ་བྲལ་བའི་འདུས་མ་བྱས་སུ་གྱུར་པ་སེམས་དེ་མི་ཟད་པའི་རྣམ་པ་དང༌། བདུན་པ་
135



སེམས་ཉོན་མོངས་ཆགས་པ་སོགས་དང་བཅས་པ་དང༌། སོགས་པས་བརྒྱད་པ་ཆགས་སོགས་
དང་བྲལ་བ་དང་། དགུ་པ་ཆོས་ཉིད་ཀྱི་ངོ་བོ་ཉིད་ཡིན་པས་སེམས་རྒྱ་ཆེན་པོ་དང་། བཅུ་པ་
ཐམས་ཅད་ལ་ཁྱབ་པས་སེམས་ཆེན་པོར་གྱུར་པ་དང་བཅུ་གཅིག་པ་རྟེན་མེད་པས་སེམས་
ཚད་མེད་པ་དང་། བཅུ་གཉིས་པ་རང་གི་མཚན་ཉིད་མེད་པས་རྣམ་ཤེས་འདིའོ་ཞེས་བསྟན་དུ་
མེད་པ་དང༌། བཅུ་གསུམ་པ་སེམས་དེ་བཞིན་གཤེགས་པའི་སྤྱན་གྱིས་ཀྱང་བལྟར་མེད་པ་
དང༌། བཅུ་བཞི་པ་ཤེས་པ་དེ་གཡོ་བ་སྟེ་ཡུལ་ལ་སྒྲུབ་པའི་སྒོ་ནས་འཇུག་པ་དང་ལ་སོགས་
པས་འདུ་བ་སྟེ་དགག་པའི་སྒོ་ནས་འཇུག་པའོ། །དེ་ཡང་། བདག་དང་འཇིག་རྟེན་རྟག་པ་དང་
མི་རྟག་པ་དང་གཉིས་ཀ་དང་གཉིས་མིན་དུ་འདོད་པ་སྔོན་མཐར་བརྟེན་པ། བདག་དང་
འཇིག་རྟེན་མཐའ་ལྡན་དང་མི་ལྡན་པ་དང་གཉིས་ཀ་དང་གཉིས་མིན་དུ་འདོད་པ་ཕྱི་མཐར་
བརྟེན་པ། སངས་རྒྱས་གྲོངས་ནས་འབྱུང་བ་དང་མི་འབྱུང་བ་དང་གཉིས་ཀ་དང་གཉིས་མིན་
དུ་འདོད་པ་མྱང་འདས་ལ་བརྟེན་པ། ལུས་སྲོག་གཅིག་དང་ཐ་དད་དུ་འདོད་པ་ལུས་སྲོག་ལ་
བརྟེན་པའོ། །དེ་ལས་རྟག་པ་དང་མཐའ་མི་ལྡན་པ་དང་གྲོངས་ནས་འབྱུང་བ་ནི་གཡོ་བ་སྟེ་
རྟག་ལྟའོ། །དེ་ལས་ལྡོག་པ་རྣམས་ནི་འདུ་བ་སྟེ་ཆད་ལྟའོ། གཉིས་ཀ་རྣམས་ནི་གཅེར་བུ་པའི་
ལྟ་བ་བཀྲམ་པ་སྟེ་སྒྲུབ་པའོ། །གཉིས་མིན་རྣམས་ནི་གནས་མ་བུ་པའི་ལྟ་བ་བཅུམས་པ་སྟེ་
དགག་པའོ། །ལུས་སྲོག་གཅིག་ཏུ་ལྟ་བ་བྱེ་བྲག་པ་དང་ཐ་དད་དུ་ལྟ་བ་གྲངས་ཅན་ཏེ་སྔ་མ་
སྒྲུབ་པ་ཕྱི་མ་དགག་པའོ། འདི་དག་ནི་འཛམ་གླིང་དུ་ཆོས་འཁོར་བསྐོར་བའི་ཚེ་ཕྱིར་རོལ་པ་
རྣམས་ཀྱི་ལྟ་བ་དྲུག་ཅུ་རྩ་གཉིས་ཀྱི་དོན་མཐའ་བཅུ་བཞིར་བཅད་ནས་ཞུས་པ་སྟེ་ཐམས་ཅད་
ཀྱང་བདག་ལས་བརྩམས་པ་ཡིན་པས་ཁྱད་གཞི་མེད་པ་ལ་ཁྱད་ཆོས་མི་འཐད་ལ། ཁྱད་གཞི་
བཀག་ན་དོན་དུ་མི་འགྱུར་བར་དགོངས་ནས་ལན་ལུང་དུ་མ་བསྟན་པའོ། །དེས་ན་གང་ཟག་
སོ་སོར་སྦྱར་བ་ནི། རྣམ་པ་གསལ་ཕྱིར་ཙམ་སྟེ་ཐམས་ཅད་ཀྱང་ཕྱི་རོལ་པའི་ལྟ་བ་ཡིན་ལ་དེ་
136



རྣམས་ཡུལ་མེད་སྒྱུ་མ་ལྟ་བུའོ་ཞེས་བྱ་བ་དང་། བཅོ་ལྔ་པ་དེ་ལས་གཞན་དུ་ཡང་ཕུང་པོ་ལྔ་པོ་
དེ་དག་ནི་དེ་བཞིན་ཉིད་ཀྱི་རྣམ་པར་ཤེས་པ་དང་། བཅུ་དྲུག་པ་ཐུབ་པས་ཆོས་རྣམས་ཀྱི་དེ་
བཞིན་ཉིད་རྟོགས་ཤིང་དེ་གཞན་ལ་སྟོན་པར་བྱེད་ པ་ཞེས་བྱ་བ་འདི་རྣམས་ཀྱིས་དབེན་པ་
སོགས་ཐམས་ཅད་ཤེས་པ་ཉིད་ཀྱི་སྦྱོར་བའི་སྐབས་ཀྱི་ཤེས་པའི་མཚན་ཉིད་བསྡུས་པ་དེ་སྦྱོར་
བ་དེ་ལ་ཡུལ་འདི་རྣམས་ཤེས་པའི་ནུས་པ་ཡོད་པ་ཡིན་ནོ། མདོ་ནི། ཡུམ་ཟབ་མོ་འདི་ནི་དེ་
བཞིན་གཤེགས་པ་བསྐྱེད་པའོ། ཞེས་སོགས་སོ། །གཉིས་པ་ནི། དང་པོ་ཡུམ་སྤྲོས་པས་སྟོང་
པ་ཉིད་དང་གཉིས་པ་རྒྱུའི་མཚན་མ་མེད་པ་དང་བཅས་པ་དང་། གསུམ་པ་འབྲས་བུ་ལ་སྨོན་
པ་རྣམ་པར་སྤང་པ་དང༌། བཞི་པ་གསར་དུ་སྐྱེ་བ་མེད་པ་དང༌། ལྔ་པ་སྔར་ཡོད་འགོག་པ་མེད་
པ་དང་། སོགས་པས་ཀུན་ནས་ཉོན་མོངས་པ་དང་དད་སོགས་རྣམ་བྱང་དང་སྤང་བྱའི་དངོས་
པོ་དང་མྱང་འདས་ཀྱི་ངོ་བོ་ཉིད་དང་ཆོས་དབྱིངས་ཀྱི་རྟེན་དང་འགྱུར་བའི་ཆོས་སུ་མེད་པ་དྲུག་
དང༌། བཅུ་གཉིས་པ་ཆོས་ཉིད་ལྷ་མིའི་སྒྲོ་སྐུར་གྱི་རྣམ་པར་འཁྲུག་ཏུ་མེད་པ་དང༌། བཅུ་
གསུམ་པ་རྒྱུས་འདུ་མི་བྱེད་པ་དང་། བཅུ་བཞི་པ་དེའི་ཕྱིར་གང་དུ་ཡང་རྣམ་པར་མི་རྟོག་པ་
དང་། བཅོ་ལྔ་པ་སྟོང་ཉིད་སོགས་མཚན་ཉིད་ཀྱི་རབ་དབྱེ་དང༌། བཅུ་དྲུག་པ་མཚན་ཉིད་
རྣམས་དོན་དམ་དུ་མེད་པ་ཉིད་ལ་གསལ་སྣང་ཐོབ་པ་འདི་རྣམས་ཀྱིས་བྱ་དཀའ་བ་སོགས་
ལམ་ཤེས་ཉིད་ཀྱི་སྦྱོར་བའི་སྐབས་ཀྱི་ནི་ཤེས་པའི་མཚན་ཉིད་ཡིན་པར་བཞེད་དོ། །མདོ་ནི།
ཡུམ་ནི་སྟོང་པ་ཉིད་ཀྱི་མཚན་ཉིད་དོ། །ཞེས་སོགས་སོ། །གསུམ་པ་ནི། དང་པོ་དུས་གསུམ་
གྱི་སངས་རྒྱས་དེ་རྣམས་ནི་རང་ཉིད་ཀྱིས་རྟོགས་པའི་ཆོས་ཡུམ་ལ་བརྟེན་ནས་གནས་པ་དང་།
གཉིས་པ་གུས་པར་བྱ་བ་དང་། གསུམ་པ་བླ་མ་ཉིད་དུ་བྱ་བ་དང༌། བཞི་པ་མཉེས་པར་བྱ་བ་
དང༌། ལྔ་པ་དེ་ལ་མཆོད་པ་ཡུལ་དུ་སྟོན་པ་དང། དྲུག་པ་དེ་དག་ཀྱང་དོན་དམ་དུ་བྱ་བ་མེད་པ་
དང༌། བདུན་པ་ཤེས་བྱ་ཀུན་ཏུ་ཡེ་ཤེས་འཇུག་པས་མཁྱེན་པ་གང་ཡིན་པ་དང༌། བརྒྱད་པ་
137



མཚན་མའི་སྒོ་ནས་གང་དུ་ཡང་མ་མཐོང་བ་དེ་དེ་ཁོ་ན་ཉིད་དུ་སྟོན་པར་མཛད་པ་དང་། དགུ་
པ་ཀུན་རྫོབ་ཀྱི་འཇིག་རྟེན་སྟོང་ཉིད་ཀྱི་རྣམ་པར་དང༌། བཅུ་པ་དེ་ཡང་ཐོག་མར་ཐོས་པའི་
ངོར་སྟོང་ཉིད་དུ་བརྗོད་པ་དང་། བཅུ་གཅིག་པ་བསམ་པའི་ངོར་དེ་ཤེས་པ་མཛད་པ་དང་།
བཅུ་གཉིས་པ་སྒོམ་པའི་ངོར་དེ་མངོན་སུམ་དུ་མཐོང་བར་མཛད་པ་དང་། བཅུ་གསུམ་པ་མེད་
པ་ཁོ་ན་མིན་པ་བསམ་གྱིས་མི་ཁྱབ་པར་སྟོན་པ་དང་། བཅུ་བཞི་པ་སྤྲོས་པ་ཞི་བ་ཉིད་དུ་སྟོན་
པ་དང༌། བཅོ་ལྔ་པ་འཇིག་རྟེན་ཀུན་རྫོབ་ཀྱི་གཟུང་བ་འགོག་པ་དང་། བཅུ་དྲུག་པ་ཀུན་རྫོབ་
པའི་འདུ་ཤེས་འཛིན་པ་འགོག་པ་ལ་གསལ་སྣང་ཐོབ་པ་འདི་རྣམས་ཀྱིས་དམིགས་པའི་ངོ་བོ་
ཉིད་སོགས་རྣམ་པ་ཀུན་མཁྱེན་གྱི་སྦྱོར་བའི་ཚུལ་ལ་ནི་ཡོད་པའི་ཤེས་པའི་མཚན་ཉིད་ཅེས་
བཤད་དོ། །མདོ་ནི། དེ་བཞིན་གཤེགས་པ་རྣམས་ཡུལ་འདི་ལ་བརྟེན་ཅིང་གནས་སོ། །ཞེས་
སོགས་སོ། །གཉིས་པ་ནུས་པ་ཕུན་ཚོགས་དེ་ཉན་རང་ལ་མེད་པར་སྟོན་པ་ཁྱད་མཚན་ལ་
བསྟན་བཤད་གཉིས། དང་པོ་ནི། བསམ་མི་ཁྱབ་སོགས་ཁྱད་པར་གྱིས། ཁྱད་ཞུགས་བདེན་
པའི་སྤྱོད་ཡུལ་ཅན། སྐད་ཅིག་མ་ནི་བཅུ་དྲུག་གིས། ཁྱད་པར་མཚན་ཉིད་བཤད་པ་ཡིན།
ཞེས་པས། དངོས་སུ་མཐོང་ལམ་ཁྱད་འཕགས་པར་བསྟན་པས་སྒོམ་ལམ་དང་མི་སློབ་ལམ་
ཀྱང་ཁྱད་ཞུགས་པ་གོ་ནུས་སོ། །གཉིས་པ་ནི། བདེན་བཞིར་དམིགས་པ་བཞི་བཞི་སྟེ་ཁྱད་
པར་བཅུ་དྲུག་གོ། །དེ་ལ་དང་པོ་ཤེས་རབ་ཚད་མེད་པའི་མཐུས་བསམ་གྱིས་མི་ཁྱབ་པ་དང་།
མི་མཉམ་པ་དང་བློས་གཞལ་བ་ལས་འདས་པ་དང་གྲངས་ཀྱིས་བགྲང་བ་ལས་ཡང་དག་པར་
འདས་པ་རྟོགས་པ་དང་བཞི། གཉིས་པ་འཕགས་པ་ཀུན་གྱིས་ཡོན་ཏན་སྡུད་པ་དང་ཇི་ལྟ་ཇི་
སྙེད་ཀྱི་དོན་ལ་མཁས་པ་ཡིས་རིགས་པར་བྱ་བ་དང་། །ཉན་རང་དང་ཐུན་མོང་མིན་པའི་ཤེས་
རབ་ཉིད་དང་མངོན་ཤེས་ ཉན་རང་ལས་མྱུར་བ་ཐོབ་པ་སྟེ་བཞི། གསུམ་པ་བྲི་བ་སྐུར་
འདེབས་དང་གང་བ་སྒྲོ་འདོགས་མེད་པ་དང་འཁོར་གསུམ་དག་པས་ཡུམ་སྒྲུབ་པ་དང་ཚོགས་
i38



གཉིས་ཡང་དག་པར་འགྲུབ་པ་དང་། ཆོས་ཀུན་ལ་མི་རྟོག་པར་དམིགས་པ་དང་བཞི། བཞི་
པ་ལམ་གྱི་རྟེན་རིགས་མཆོག་དང་བཅས་པ་དང་། ལམ་གྱི་ཡན་ལག་མཐའ་དག་ཚང་བ་དང་
ཡོངས་འཛིན་ཐབས་མཁས་པས་ཟིན་པ་དང་སྤང་རྟོགས་ལ་རོ་མྱང་མེད་པ་དང་བཞིའོ། དེས་
ན་ཁྱད་པར་ནི། བཅུ་དྲུག་བདག་ཉིད་ཤེས་བྱ་སྟེ། གང་གི་ལམ་ནི་གཞན་དག་ལས། ཁྱད་དུ་
འཕགས་པས་ཁྱད་པར་ལམ་། ཞེས་པ་སྟེ་ཆོས་ཀྱི་བདག་མེད་མ་ལུས་པར་རྟོགས་པས་སོ།
མདོ་ནི། གཟུགས་བསམ་གྱིས་མི་ཁྱབ་པ་དང་ཞེས་སོགས་སོ། །གསུམ་པ་གཞན་དོན་རྒྱ་ཆེན་
སྒྲུབ་ནུས་པར་སྟོན་པའི་བྱེད་པའི་མཚན་ཉིད་ནི། སྐྱེ་དགུ་རྣམས་ལ་ཚེ་ཕྱི་མ་ཕན་པ་དང་ཆེ་
འདིར་བདེ་བ་དང་གཏན་དུ་སྡུག་བསྔལ་ལས་སྐྱོབ་་པ་གསུམ་ནི་ཀུན་ཤེས་ཀྱི་སྦྱོར་བའི་འོ།
དང་པོ་ལྷག་མེད་ལ་འགོད་པས་མི་སོགས་འགྲོ་བ་རྣམས་ཀྱི་ནི་སྐྱབས་དག་དང༌། གཉིས་པ་
བདེན་འཛིན་བཟློག་པ་གནས་དང༌། གསུམ་པ་སྲིད་ཞི་མཉམ་ཉིད་དུ་རྟོགས་པར་བྱེད་པ་
དཔུང་གཉེན་དང་བཞི་པ་རང་གཞན་གྱི་དོན་སྒྲུབ་པ་གཏན་གྱི་དོན་གླིང་དང་ནི། ལྔ་པ་རང་
དོན་ལ་སྲེད་པ་བྲལ་བས་འགྲོ་བ་ཡོངས་སུ་འདྲེན་པ་ཞེས་བྱ་བ་དང༌། དྲུག་པ་དོན་གཉིས་་
འབད་མེད་ལྷུན་གྱིས་གྲུབ་པ་དང་། བདུན་པ་ཐེག་པ་གསུམ་གྱི་ལམ་གྱིས་ངེས་པར་འབྱུང་བ་
ཐོབ་ཀྱང་། ཡང་དག་མཐའི་འབྲས་བུ་མངོན་སུམ་དུ་མི་བྱེད་པའི་བདག་ཉིད་དག་རྣམས་ནི་
ལམ་ཤེས་ཀྱི་སྦྱོར་བའི་བྱེད་པ་ཐ་མ་ནི་ཆོས་འཁོར་བསྐོར་བ་སོགས་འགྲོ་བའི་རྟེན་དུ་གྱུར་
པའི་མཛད་པ་སྟེ་རྣམ་མཁྱེན་སྦྱོར་བའི་འོ། །དེ་ལྟར་བཅུ་གཅིག་པ་འདི་ནི་བྱེད་པའི་མཚན་
ཉིད་ཡིན་ནོ། །མདོ་ནི། བྱང་ཆེན་རྣམས་འཇིག་རྟེན་གྱི་ཕན་པ་དང༌། ཞེས་སོགས་སོ། །བཞི་
པ་ཁྱད་ཆོས་དེ་རྣམས་དང་ལྡན་པའི་སྦྱོར་བ་ངོ་བོ་ཉིད་མཚན་ལ། ཀུན་ཤེས་ཀྱི་སྦྱོར་པ་བཞི།
ལམ་ཤེས་ཀྱི་ལྔ། རྣམ་མཁྱེན་གྱི་བདུན་ནོ། དང་པོ་ནི། ཆགས་སོགས་ཉོན་མོངས་དང་། དེའི་
རྟགས་ལུས་ངག་གི་ཚུལ་མིན་དང༌། དེའི་མཚན་མ་ཚུལ་མིན་ཡིད་བྱེད་དང་། མི་མཐུན་
13)



ཕྱོགས་སྲིད་པ་དང་གཉེན་པོ་མྱང་འདས་ལ་རྟོགས་པའི་ཤེས་སྒྲིབ་དག་གིས་དབེན་པའོ།
།གཉིས་པ་ནི། གཟོད་ནས་མེད་པའི་སེམས་ཅན་སྒྲོལ་བས་སྤྱོད་པ་བྱ་དཀའ་བས་དབེན་པ་
དང༌། ཐམས་ཅད་ཆོས་དབྱིངས་རོ་གཅིག་ཏུ་རྟོགས་པས་ངེས་པའི་ལྟ་བ་དང་། ཆེན་པོ་གསུམ་
གྱི་ཆེད་དུ་བྱ་བ་དང༌། འཁོར་གསུམ་མི་དམིགས་པ་དང་། ཡུམ་ལའང་མངོན་པར་ཞེན་པ་
བཀག་པ་དང་ངོ༌། །གསུམ་པ་ནི། རྣམ་པ་ཐམས་ཅད་ལ་དམིགས་བ་ཞེས་བྱ་བ་གང་ཡིན་པ་
དང༌། དེ་ཡང་འཁྲུལ་པའི་སྣང་བ་དང་མི་མཐུན་པ་དོན་དམ་ཉིད་དང༌། ཤེས་བྱ་ཀུན་ལ་ ་
ཐོགས་པ་མེད་པར་འཇུག་པ་དང་། དེ་བཞིན་ཉིད་ལ་འཁྲུལ་པའི་གཞིའམ་གནས་མེད་པ་
དང་། འགྲོ་འོང་མེད་པ་དང༌། སྐྱེ་འགག་མེད་པ་དང་། དེ་བཞིན་ཉིད་ནི་དེ་ལས་གཞན་དུ་མི་
དམིགས་པ་དང་། དེ་ལྟར་སྦྱོར་བའི་ངོ་བོ་ཉིད་ཡུལ་ཅན་ཡེ་ཤེས་སྤྲོས་པས་དབེན་པའི་ཆ་བཅུ་
དྲུག་གི་བདག་ཉིད་དེ་སྔ་མ་གསུམ་གྱིས་འདི་མཚོན་པར་བྱ་བའི་གཞི་ལྟ་བུར་མཚོན་པས་ན་
མཚན་ཉིད་བཞི་པར་བཞེད་པ་ཡིན་ནོ། །ལྟ་བུར་ཞེས་པ་ཐ་སྙད་ཙམ་དུ་ཡིན་པའི་དོན་ནོ།
།མདོ་ནི། འདོད་ཆགས་རྣམ་པར་བསལ་བས་དབེན་པའི་རང་བཞིན་དུ་འགྱུར་རོ། །ཞེས་
སོགས་སོ། །བཞི་པ་ཐར་པ་ཆ་མཐུན་ཤེས་པ་ལ་ངོ་བོ། །དབྱེ་བའོ། དང་པོ་ནི། སྤྱིར་བསོད་
ནམས་ཆ་མཐུན་དང་ཐར་པ་ཆ་མཐུན་གཉིས་ལས་སྔ་མ་ནི་ལམ་མ་ཞུགས་ཀྱི་དགེ་བའོ། །ཕྱི་
མ་ནི་སྡུག་བསྔལ་ལས་ཐར་བ། དེའི་ཕྱོགས་སུ་གཞོལ་བའི་ཆ། མི་འགྱུར་བས་མཐུན་པ་སྟེ་
ཐོས་བསམ་ལས་བྱུང་བ་གཙོ་ཆེ་ཞིང་སྒོམ་བྱུང་ཡང་ཡོད་ལ། ལུས་རྟེན་ཟ་མ་མ་ནིང་མཚམས་
མེད་ཅན་མ་ཡིན་པའི་གླིང་གསུམ་གྱི་མི་དང་འདོད་ལྷ་དང་སེམས་རྟེན་བསམ་གཏན་གང་རུང་
ལ་སྐྱེ་བའོ། །འདིར་བྱེ་བྲག་ཏུ་ཆོས་ཀུན་མཚན་མ་མེད་པར་མོས་པས་བདོག་པ་ཐམས་ཅད་
རབ་ཏུ་སྦྱིན་པ་ལ་སོགས་པའི་ཐབས་ཀྱི་ཆ་ཡང་དག་པར་སྒྲུབ་པ་ལ་་བརྩོན་ཞིང་མཁས་པ་ནི་
རྣམ་པ་ཐམས་ཅད་རྟོགས་པའི་ཕྱིར་བསྡུས་ཏེ་བསྒོམ་པའི་སྦྱོར་བ་འདི་ལ་སྔོན་དུ་འགྲོ་བའ་
140



ཐར་པའི་ཆ་དང་མཐུན་པར་འདོད་དོ། །མདོ་ནི། ཐོག་མར་སེམས་བསྐྱེད་ནས་ཉེ་བར་བཟུང་
ནས་རྣམ་མཁྱེན་གྱི་སེམས་དང་མ་བྲལ་བར་སྦྱིན་པ་གཏོང་བ་དང༌། ཞེས་སོགས་སོ། །གཉིས་
པ་ལ་ཡུལ་གྱི་དབྱེ་བ། དབང་པོའི་དབྱེ་བའོ། དང་པོ་ནི། ཡུལ་སངས་རྒྱས་ལ་སོགས་པ་
དཀོན་མཆོག་གསུམ་ལ་དམིགས་པའི་དད་པ་དང་། སྦྱིན་སོགས་ཕར་ཕྱིན་རྣམས་ལ་སྤྱོད་པའི་
ཡུལ་ཅན་བརྩོན་འགྲུས་དང་། སེམས་བསྐྱེད་སོགས་བསམ་པ་ཕུན་ཚོགས་ལ་དམིགས་པའི་
དྲན་པ་དང་། གཡེང་བ་ལ་རྣམ་པར་མི་རྟོགས་པའི་ཏིང་ངེ་འཛིན་དང་། ཆོས་རྣམས་ཀྱི་རྣམ་པ་
ཐམས་ཅད་རབ་ཏུ་ཤེས་པར་ནུས་པའི་ཤེས་རབ་དང་སྟེ་སྒོམ་བྱུང་དུ་མ་ངེས་པ་དབང་པོ་མ་
ཡིན་པ་རྣམ་པ་ལྔའོ། །གཉིས་པ་ནི། རྫོགས་པའི་བྱང་ཆུབ་ནི་དབང་པོ་རྣོན་པོ་ཡིས་ཏེ་ཐེག་
ཆེན་གྱི་དད་སོགས་ཀྱིས་རྟོགས་སླ་ལ་དབང་པོ་རྟུལ་པོ་ཉན་རང་གི་དད་སོགས་ཀྱིས་ནི་
རྫོགས་བྱང་རྟོགས་དཀའ་བར་བཞེད་དོ། །མདོ་ནི། སངས་རྒྱས་རྣམས་ཡིད་ལ་སེམས་ཏེ་
མཚན་མར་མི་བྱེད་དོ། །ཞེས་སོགས་སོ། །གཉིས་པ་རྣམ་རྫོགས་སྦྱོར་བ་ཉིད་བསྟན་པ་ལ།
དེ་སྐྱེས་པའི་གནས་སྐབས། རྟེན་ཕྱིར་མི་ལྡོག་པའི་གང་ཟག། བསྒོམ་བྱ་སྦྱོར་བའི་ངོ་བོ། དང༌
པོ་ལ། དངོས། ཞར་བྱུང་ངོ། དང་པོ་ནི། མཁྱེན་གསུམ་ཐོས་བསམ་གྱིས་རྟོགས་ནས་དེ་དང་
རྗེས་སུ་མཐུན་པའི་རྣམ་པ་བསྡུས་ནས་བསྒོམས་པ་ན་སྦྱོར་ལམ་འབྱུང་ཞིང་དེའི་རྗེས་ཐོབ་
ཀྱིས་ཆ་བསྟན་པ། དྲོ་བ་རྣམས་ཀྱིས་དམིགས་པ་འདིར། སེམས་ཅན་ཐམས་ཅད་ཡིན་པར་
བསྔགས། ཞེས་སྤྱིར་བསྟན་ནས། དེ་ཡང་སེམས་ཅན་དེ་དག་ཉིད་ལ་བྱང་ཆུབ་ཀྱི་སེམས་རང་
གཞན་མཉམ་པ་ཉིད་དུ་དམིགས་པ་དང་། སོགས་པས་བྱམས་པ་དང་། སྙིང་རྗེ་དང༌། ང་རྒྱལ་
དང༌། གཡོ་མེད་པ་ཕན་པའི་སེམས་དང། ཁོང་ཁྲོ་མེད་ཅིང་མི་འཚེ་བའི་སེམས་དང་། ཕ་མ་
དང༌། ཕུ་ནུ་དང་། གྲོགས་པོ་དང་། གཉེན་དང་། རུས་གཅིག་པའི་སེམས་ཀྱིས་དམིགས་པ་སྟེ་
དྲོད་ཀྱི་རྣམ་པ་དག་ནི་བཅུར་བཤད་དོ། །བདག་ཉིད་སྡིག་པ་ལས་ཟློག་ཅིང་སྦྱིན་པ་ལ་
141



སོགས་ཕར་ཕྱིན་ལ་གནས་པས་སེམས་ཅན་གཞན་ཡང་དེ་དག་ལ་ནི་འགོད་པ་དང༌། དེ་ལྟར་
སྒྲུབ་པ་ལ་བསྔགས་པ་བརྗོད་པ་དང་། དེ་སྒྲུབ་པ་རྣམས་དང་སེམས་མཐུན་པ་ཉིད་རྣམས་ནི་
རྩེ་མོར་གྱུར་པའི་འོ། རྩེ་མོར་གཉིས་དོན་ལ་བརྩོན་པ་དེ་བཞིན་དུ་བཟོད་པའི་ཚེ་ནི་རང་
གཞན་གཉིས་ཀར་བརྟེན་པ་ཅན་ཏེ་རང་གི་བདེན་བཞིར་དམིགས་པ་བཞིན། གཞན་ཡང་དེ་
ཤེས་པ་ལ་འགོད་པ་དང་འབྲས་བུ་བཞི་དང་སྐྱོན་མེད་པའི་ཐེག་ཆེན་གྱིས་ཤེས་པ་བསྐྱེད་པའི་
རང་བཞིན་ཅན་ནོ། །ཆོས་མཆོག་ཀྱང་སྔ་མ་དེ་དག་བཞིན་དུ་རང་གིས་ སེམས་ཅན་
རྣམས་སྨིན་པར་བྱེད་པ་དང་། སོགས་ཀྱིས་སྒྲས་སངས་རྒྱས་ཀྱི་ཞིང་དག་པ། མངོན་ཤེས་དང་
རྣམ་མཁྱེན་གྱི་ཡེ་ཤེས་བསྐྱེད་པ། ཚེ་ཕུན་སུམ་ཚོགས་པ། དམ་ཆོས་གནས་པ་འཛིན་པ།
གཞན་ཡང་དེ་ལ་སྦྱོར་ཞིང་དེར་གནས་པ་ལ་ལེགས་པ་བརྗོད་པ་སོགས་ཡིན་པར་ཤེས་པར་
བྱའོ། །མདོ་ནི། སེམས་ཅན་རྣམས་ཀྱི་དྲུང་དུ་སེམས་མཉམ་པ་ཉིད་དུ་གནས་པར་བྱའོ།
།ཞེས་སོགས་སོ། །གཉིས་པ་ནི། འདིར་སྐབས་དང་པོ་དྲུག་ཏུ་སྦྱོར་མཐོང་སྒོམ་པའི་ལམ་ཅི་
རིགས་པར་གསུངས་པ་ནི་ཟློས་པར་མི་འགྱུར་ཏེ། དང་པོ་གསུམ་དུ་ནི་གཞི་ལམ་རྣམ་པ་
གསུམ་སྐྱེ་མེད་ཀྱི་ལྟ་བའི་ཆ་ནས་དང༌། ཕྱི་མ་གསུམ་ནི་དབང་ཐོབ་ཕྱིར་དང་ཐོབ་ནས་དང་
བརྟན་པ་ཐོབ་ཕྱིར་སྒོམ་པ་སྤྱོད་པ་ཕྱིན་དྲུག་གི་ཆ་ནས་བཞག་པའོ། །ཡང་ན་ཟློས་པ་ལ། སྒྲ་
ཟློས། དོན་ཟློས། སྐྱོན་ཅན། སྐྱོན་མེད་བཞི་ལས། འདི་ནི་སྐྱོན་མེད་དེ། གདུལ་བྱ་གཞན་
དང་གཞན་ལ་བརྟེན་ནས་གསུངས་པའི་ཕྱིར། ཕྱོགས་ཀྱིས་གླང་པོས་ཀྱང་། སླར་ཡང་དོན་
གཞན་ལ་བརྟེན་ནས། དོན་དམ་ཉིད་ནི་བཟླས་པ་ཡིན། ཞེས་པ་ལྟ་བུའོ། གཉིས་པ་རྟེན་ཕྱིར་
མི་ལྡོག་པའི་གང་ཟག་བཤད་པ་ལ། བསྟན་བཤད་གཉིས། དང་པོ་ནི། བྱང་སེམས་ཀྱི་སྦྱོར་
ལམ་ཐོབ་པ་ཉིད་ནས་རྫོགས་པའི་བྱང་ཆུབ་ཐོབ་པར་བྱེད་པ་ལས་ཕྱིར་མི་ལྡོག་པར་འགྱུར་
ཞིང་དེའི་ཕྱིར་གསུངས་པ། ངེས་འབྱེད་ཡན་ལག་ནས་བཟུང་སྟེ། མཐོང་དང་གོམས་པའི་



ལམ་དག་ལ། བྱང་ཆུབ་སེམས་དཔའ་གང་དག་གནས། དེ་འདིར་ཕྱིར་མི་ལྡོག་པའི་ཚོགས།
ཞེས་པ་སྟེ། འདི་དག་ལ་ཚུལ་གསུམ་ཚད་མས་ངེས་པ་སོགས་རྟོག་གེའི་རྟགས་ཀྱིས་རྣམ་
གཞག་བྱར་མེད་ཅིང་། མཐར་ཐུག་འཚང་རྒྱ་བའི་རྒྱུ་ཚོགས་ཡོད་པ་ཙམ་གྱིས་བཞག་པའང་
མིན་ལ། དེས་ན་འདིར་བསྟན་གྱི་རྟགས་དེ་རྣམས་རྗེས་ཐོབ་ཏུ་མཐོང་བ་ལས་གང་ཟག་དེའི་
རྒྱུད་ལ་རྫོགས་བྱང་གི་རྒྱུ་བར་མ་ཆད་དུ་ཡོད་པར་དཔོག་པའམ། ལུང་ལ་བརྟེན་ནས་ངེས་པ་
བསྐྱེད་པ་ཡིན་ནོ། །གཉིས་པ། སྦྱོར་མཐོང་སྒོམ་པ་ཕྱིར་མི་ལྡོག་པའི་རྟགས་སོ། དང་པོ་ལ་
བསྟན་བཤད་གཉིས། དང་པོ་ནི། གཟུགས་ལ་སོགས་ལ་ལྡོག་སོགས་རྟགས། རྣམ་པ་ཉི་ཤུར་
བརྗོད་པ་ཡིས། ངེས་འབྱེད་ཡན་ལག་ལ་གནས་པའི། ཕྱིར་མི་ལྡོག་པའི་མཚན་ཉིད་འདི།
ཞེས་པའོ། །གཉིས་པ་ནི། དང་པོ་གཟུགས་ལ་སོགས་ལ་དངོས་པོར་ཞེན་པ་ལས་ལྡོག་པར་
བྱེད་པ་དང༌། གཉིས་པ་ལྟ་བ་ངན་པ་ལ་བཟང་པོ་ཡིན་ནམ་སྙམ་པའི་ཐེ་ཚོམ་ཟད་པ་དང་།
གསུམ་པ་ངན་སོང་གསུམ། ཀླ་ཀློ། འབྲས་བུ་ཆེ་བའི་ལྷའི་ནང་ནས་འདུ་ཤེས་མེད་པ་པ་ལྷ་ཚེ་
རིང་པོ། རྒྱུ་འབྲས་ཁྱད་གསོད་པའི་ལོག་ལྟ་ཅན། སངས་རྒྱས་ཀྱི་གསུང་དང་འཁོར་རྣམ་
བཞིས་སྟོངས་པ། དོན་མི་གོ་བ་ལྐུགས་པ་སྟེ་མི་དལ་བ་བརྒྱད་དུ་སྐྱེ་བ་ཟད་པ་དང་། བཞི་པ་
བདག་ཉིད་དགེ་བ་བཅུ་ལ་གནས་ཤིང་གཞན་དག་དེ་ལ་འགོད་པ་དང་། ལྔ་པ་གཞན་དོན་གྱི་
རྟེན་ཅན་སྦྱིན་སོགས་སྤྱོད་པ་དང༌། དྲུག་པ་གཤིས་ལུགས་ཟབ་མོའི་དོན་ལའང་སོམ་ཉི་མེད་
པ་དང་། བདུན་པ་བྱམས་པ་དང་ལྡན་པའི་ལུས་ངག་ཡིད་གསུམ་དང་སོགས་པས་དེས་སྐྱེས་
པའི་ལས་དང་། བརྒྱད་པ་འདོད་པར་འདུན་པ་དང་གནོད་སེམས་དང་གཉིད་རྨུགས་དང་རྒོད་
འགྱོད་དང་ཐེ་ཚོམ་སྟེ་སྒྲིབ་པ་ནི་རྣམ་པ་ལྔ་དང་མི་འགྲོགས་པ་དང་། དགུ་པ་ལྟ་བའི་བག་ལ་
ཉལ་ཀུན་འཇོམས་པ་དང་། བཅུ་པ་སྤྱོད་ལམ་ཀུན་ཏུ་དྲན་པ་དང་ནི་ཤེས་བཞིན་དང་ལྡན་པ་
དང་། བཅུ་གཅིག་པ་གོས་ལ་སྲོ་མ་སོགས་མེད་བ་དང་སོགས་པས་ནད་ཉུང་ཞིང་དྲི་ང་བ་མེད་
14



པས་གཙང་བ་དང་རྣམས་ནི་དྲོད་ལ་གནས་པའི་འོ། །བཅུ་གཉིས་པ་ལུས་ལ་སྲིན་བུའི་རིགས་
སྟོང་ཕྲག་བརྒྱད་ཅུ་རྣམས་མི་འབྱུང་བ་དང༌། བཅུ་གསུམ་པ་དམན་སེམས་གྱི་གྱ་གྱུ་མེད་པའི་
སེམས་དང་བཅུ་བཞི་པ་བསོད་སྙོམས་པ། སྟན་གཅིག་པ། ཕྱིས་མི་ལེན་པ་སྟེ་ཟས་ཀྱི་གསུམ།
ཕྱག་དར་ཁྲོད་པ། ཕྱིང་པ་པ། ཆོས་གོས་གསུམ་པ་སྟེ་གོས་ཀྱིས་གསུམ། དགོན་པ་པ། བླ་
གབ་མེད་པ། ཤིང་དྲུང་པ། དུར་ཁྲོད་པ་སྟེ་གནས་ཀྱི་བཞི། ཙོག་པུ་པ། གཞི་ཇི་བཞིན་པ་སྟེ་
སྤྱོད་ལམ་གྱི་གཉིས། དེ་ལྟར་སྦྱངས་པའི་ཡོན་ཏན་བཅུ་གཉིས་ལེན་པ་དང་། བཅོ་ལྔ་པ་སེར་
སྣ་མེད་པ་དང་སོགས་པས་ཕྱིན་དྲུག་མི་མཐུན་ཕྱོགས་བྲལ་བ་དང༌། བཅུ་དྲུག་པ་ཆོས་ཉིད་ཀྱི་
ཡུམ་དང་ལྡན་པར་འགྲོ་བ་ཉིད་དང་། བཅུ་བདུན་པ་སེམས་ཅན་གྱི་དོན་དུ་དམྱལ་བ་ཚོལ་བ་
དང་སྟེ་དེར་སྐྱེས་ཀྱང་བག་ཚ་མེད་པ་རྣམས་ནི་རྩེ་མོར་རོ། བཅོ་བརྒྱད་པ་དགེ་བཤེས་ལས་
གཞན་བདུད་སྤྲུལ་སོགས་ཀྱི་ལོག་པར་བཀྲི་བར་མི་བཏུབ་པ་དང་། བཅུ་དགུ་པ་བྱང་ལམ་
ལས་གཞན་དམན་ལམ་ཉེ་བར་སྟོན་པའི་བདུད་ལ་བདུད་ཅེས་བྱ་བར་རྟོགས་པ་དང་གཉིས་
ནི་བཟོད་པར་རོ། ཉི་ཤུ་པ་སངས་རྒྱས་དགྱེས་པའི་སྤྱོད་པ་འཁོར་གསུམ་མི་དམིགས་པས་
ཕར་ཕྱིན་སྤྱོད་པ་སྟེ། རྟགས་ནི་ཉི་ཤུ་དེ་དག་གིས། དྲོད་དང་རྩེ་མོ་བཟོད་བཅས་དང་། ཆོས་
མཆོག་རྣམས་ལ་གནས་པ་ནི། རྫོགས་པའི་བྱང་ཆུབ་ལས་མི་ལྡོག། མདོ་ནི། གཟུགས་ལས་
ཕྱིར་མི་ལྡོག་པའི་བྱང་སེམས་ཕྱིར་མི་ལྡོག་པར་རིག་པར་བྱའོ། །ཞེས་སོགས་སོ། །གཉིས་པ་
མཐོང་ལམ་པ་ཕྱིར་མི་ལྡོག་པའི་རྟགས་ལ་བསྟན་བཤད་གཉིས། དང་པོ་ནི། མཐོང་བའི་ལམ་
ལ་བཟོད་པ་དང་། ཤེས་པའི་སྐད་ཅིག་བཅུ་དྲུག་ནི། བྱང་ཆུབ་སེམས་དཔའ་མི་ལྡོག་པའི།
མཚན་ཉིད་ཡིན་པར་ཤེས་པར་བྱ། ཞེས་སོ། །གཉིས་པ་ལ་བདེན་བཞིར་དམིགས་པའི་བཞི་
ལས། དང་པོ་ནི། གཟུགས་སོགས་ལ་མཚན་མའི་འདུ་ཤེས་ལྡོག་པ་དང༌། བྱང་ཆུབ་ཀྱི་
སེམས་བརྟན་པ་དང་། ཐེག་པ་དམན་པའི་ཡིད་བྱེད་དག་ལས་རྣམ་པར་ལོག་པ་དང་བསམ་
144



གཏན་ལ་སོགས་པའི་སྙོམས་འཇུག་ཐོབ་ཀྱང་དེ་དག་ཏུ་རང་དབང་མེད་པར་སྐྱེ་བའི་ཡན་
ལག་ཡོངས་སུ་ཟད་པ་དག་བཞིའོ། གཉིས་པ་ནི། ཀུན་ཉོན་བྲལ་བས་ལུས་སེམས་ལྡང་བ་
ཡང་བ་ཉིད་དང་ནི། འདོད་པའི་ཡོན་ཏན་ལ་སྤྱོད་པའི་གནས་སྐབས་ལ་ཡང་སྦྱིན་སོགས་
ཐབས་མཁས་པས་ཟིན་པ་དང་། རང་ཉིད་འདོད་ཡོན་ལ་རོ་མྱང་མེད་པར་རྟག་ཏུ་ཚངས་པར་
སྤྱོད་པ་ཉིད་དང་། རིན་ཆེན་ཕྲེང་བར། ཚུལ་འཆོས་རྙེད་དང་བཀུར་སྟིའི་ཕྱིར། དབང་པོ་སྡོམ་
པར་ བྱེད་ པ་ སྟེ། ཁ་ བསགས་ རྙེད་ དང་ བསྐུར་ སྟིའི་ ཕྱིར། ཚིག་ འཇམ་ པར་ ནི་སྨྲ་ བའོ།
།གཞོགས་སློང་དེ་ནི་ཐོབ་བྱའི་ཕྱིར། གཞན་གྱིས་རྫས་ལ་བསྔགས་བྱེད་པ། ཐབས་ཀྱི་འཇལ་
བ་རྙེད་པའི་ཕྱིར། མངོན་སུམ་གཞན་ལ་སྨོན་བྱེད་པ། རྙེད་པས་རྙེད་པ་རྣམས་འདོད་པ།
སྔར་ཐོབ་པ་ལ་བསྔགས་པའོ། །ཞེས་གསུངས་པའི་ལོག་འཚོ་ལྔ་དང་དབང་སྡུད་ལུང་སྟོན་
སོགས་མི་བྱེད་པས་འཚོ་བ་རྣམ་པར་དག་པས་འཚོ་བ་ཉིད་དང་བཞིའོ། །གསུམ་པ་ནི། ཕུང་
སོགས་ཁམས་དང་སྐྱེ་མཆེད་དང་བར་ཆད་བྱེད་པ་རྒྱལ་པོ་རྐུན་པོ་ལ་སོགས་པ་རྣམས་ཀྱི་
གཏམ་དང་། གྲོང་གི་ཚོགས་ཀྱི་གཏམ་དང་། ཀུན་ཉོན་གྱི་དབང་པོ་དང་སོགས་པས་ཤེས་
པ་དང་ཡུལ་གྱི་གཏམ་དང་བཅས་པ་དང༌། དམག་གི་གཡུལ་འགྱེད་པའི་གཏམ་ལ་སྦྱོར་
སོགས་བཀག་པ་བཞིའོ། བཞི་པ་ནི། སྦྱིན་སོགས་ཀྱི་མི་མཐུན་ཕྱོགས་སེར་སྣ་ལ་སོགས་ཀྱི་
གཏམ་ལ་དང་པོར་སྦྱོར་བ་དང་རྗེས་སུ་རྒྱུན་དུ་སྦྱོར་བའི་གནས་པ་སོ་སོར་བཀག་པ་སྟེ་མི་སྨྲ་
བ་དང་། ཀུན་རྫོབ་པའི་ཆོས་ནི་དོན་དུ་གྲུབ་པར་རྡུལ་ཕྲན་ཙམ་ཡང་མི་དམིགས་པ་ཉིད་དང་
རང་གི་ས་དང་པོ་ལ་ནི་གནས་པར་ངེས་པ་ཉིད་དང་བར་ཆད་མེད་པ་རྣམ་གྲོལ་ཁྱད་པར་ལམ་
སྟེ་རང་སའི་ལམ་གསུམ་ལ་ནི་གནས་པ་དང་དམ་ཆོས་གནས་ཕྱིར་སོགས་ཀྱི་དོན་དུ་རང་གི་
སྲོག་ཀྱང་གཏོང་ཕོད་པ་སྟེ་བཞིའོ། །དེ་འདྲའི་སྐད་ཅིག་བཅུ་དྲུག་གནས་པའི་མཚན་མ་ནི། བློ་
ལྡན་མཐོང་བའི་ལམ་གནས་ཀྱི། ཕྱིར་མའི་ལྡོག་པའི་རྟགས་དག་ཡིན། མདོ་ནི། གཟུགས་ཀྱི་
145



འདུ་ཤེས་ལས་ཕྱིར་ལྡོག་གོ། །ཞེས་སོགས་སོ། འདིར་དབང་སོགས་ལས་འཕྲོས་ནས་དབང་
པོ་བཤད་ན། དབྱེ་བ། ས་གང་ན་ཡོད་པ། སྤོང་ཚུལ། ཡུལ་ལོ། །དང་པོ་ལ་རྣམ་བྱང་དང་
ཀུན་ནས་ཉོན་མོངས་ཀྱི་དབང་པོ་གཉིས། དང་པོ་ནི། འཇིག་རྟེན་པའི་རྣམ་དག་ལ་དབང་
བྱེད་པ་དད་སོགས་ལྔ། ཟག་མེད་ཀྱི་རྣམ་དག་ལ་དབང་བྱེད་པ་སྦྱོར་ལམ་གྱི་ཚེའི་དད་སོགས་
ལྔ་སྟེ་མི་ཤེས་པ་ཀུན་ཤེས་པའི་དབང་པོ། འཕགས་པ་སློབ་པའི་དེ་ལྔ་སྟེ་ཀུན་ཤེས་པའི་
དབང་པོ། མི་སློབ་པའི་དེ་ལྔ་སྟེ་ཀུན་ཤེས་ལྡན་པའི་དབང་པོ་དང་བརྒྱད་དོ། །གཉིས་པ་ནི།
འབྲས་བུ་ཉེར་སྤྱོད་ལ་དབང་བྱེད་པ་བདེ་བ། སྡུག་བསྔལ། ཡིད་བདེ། ཡིད་མི་བདེ། བཏང་
སྙོམས་སྟེ་ཚོར་བའི་དབང་པོ་ལྔ། ཡུལ་ལ་དབང་བྱེད་པ་སྒོ་ལྔ་ཡིད་དབང་དང་དྲུག། ལུས་
གནས་པར་དབང་བྱེད་པ་སྲོག་གི་དབང་པོ། སྐྱེ་བར་དབང་བྱེད་པ་ཕོ་མོའི་དབང་པོ་གཉིས་
དང་བཅུ་བཞིའོ། །གཉིས་པ་ནི། འདོད་པར་ཀུན་ཉོན་གྱི་དབང་པོ་ཐམས་ཅད་ཡོད། དེ་ལས་
གཟུགས་ན་ཕོ་མོ་སྡུག་བསྔལ་ཡིད་མི་བདེ་མེད། གཟུགས་མེད་ན་སྲོག་ཡིད་བཏང་སྙོམས་
གསུམ་ཡོད་པའོ། །དབང་རྟེན་ནི། འདོད་པར་རྡུལ་རྫས་བརྒྱད་ཀ་ཡོད། གཟུགས་ན་དྲི་རོ་མ་
གཏོགས་པ་ཡོད། གཟུགས་མེད་ན་སྲོག་ལ་བརྟེན་པའོ། །གསུམ་པ་ནི། ཟག་བཅས་ཀྱི་ཆ་
རྣམས་ཏེ། ཡིད་དབང་། སེམས་བདེ། ཡིད་བདེ། བཏང་སྙོམས་བཞི་ལ་མཐོང་སྤངས་སྒོམ་
སྤངས་སྤང་བྱ་མིན་པ་གསུམ་གསུམ་དུ་ཡོད། ཡིད་མི་བདེ་ལ་མཐོང་སྤངས་སྒོམ་སྤངས་
གཉིས་ཡོད། སྒོ་ལྔ་ཕོ་མོ་སྲོག་སྡུག་བསྔལ་གྱི་དབང་པོ་རྣམས་སྒོམ་སྤངས་ཁོ་ན་ཡིན་ནོ།
།དད་སོགས་ཟག་བཅས་དང་ཐེག་ཆེན་ལྟར་ན་ཟག་བཅས་མི་ཤེས་པ་ཀུན་ཤེས་ཀྱི་དབང་པོ་
ཡང་སྒོམ་སྤངས་ཡིན་ནོ། །དབང་རྟེན་ནི་བརྒྱད་ཀ་སྒོམ་སྤངས་སོ། །བཞི་པ་ནི། འདོད་པར་
ཡུལ་དྲུག། གཟུགས་ན་དྲི་རོ་མ་གཏོགས་པ། གཟུགས་མེད་ན་ཆོས་ཁོ་ན་ཡོད་པའོ། །གསུམ་
པ་སྒོམ་ལམ་པ་ཕྱིར་མི་ལྡོག་པའི་རྟགས་ལ། སྤྱིར་ལམ་གྱི་རང་བཞིན། དེ་སྒོམ་པའི་ཚུལ། བྱེ་
146



བྲག་སྒོམ་ལམ་གྱི་དབྱེ་བ། གོང་འཕེལ་དུ་འགྱུར་བ་ལ་རྩོད་སྤངས། རྒྱུ་འབྲས་ལ་རྩོད་སྤོང་ངོ་
། དང་པོ་ནི། བྱང་འཕགས་རྣམས་ཀྱི་སྒོམ་པའི་ལམ་ནི་ཟབ་པ་ཡིན་ཏེ།མདོར་བྱང་སེམས་
གང་ལ་གནས་ནས་སངས་རྒྱས་ཀྱི་ཆོས་ཐམས་ཅད་རྫོགས་པར་བྱེད་པའི་གནས་ནི་ཟབ་མོ་སྟེ
། སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་དང༌། འདུ་བྱ་བ་མེད་པ་དང་སྐྱེ་བ་
མེད་པ་དང་འདོད་ཆགས་དང་བྲལ་བ་འགོག་པ་དང་མྱང་འདས་དང་ཞི་བ་དང་དེ་བཞིན་ཉིན་
དང་ཡང་དག་པའི་མཐའ་དང་ཆོས་ཀྱི་ཚིག་བླ་དགས་སོ། །ཞེས་གསུངས་པའི་གློ་བུར་དྲི་མའི་
གནས་མེད་པའི་ཟབ་མོ་སྟོང་པ་ཉིད་ལ་སོགས་པ་ཡིན་པའི་ཕྱིར། གཞི་དང་འབྲས་བུ་དང་
ཐེག་པ་ཡང་འདི་ཡིན་ནོ། །ཟབ་མོ་དེ་ནི་མདོར་གཟུགས་སོགས་ལས་ཀྱང་བཟློག། མྱ་ངན་
ལས་འདས་པར་ཡང་བསྟན་ཞེས་པའི་དོན། ཆོས་དབྱིངས་ཟབ་མོ་དེ་ནི་དངོས་པོ་ཡིན་པར་སྒྲོ་
མདོག་པ་དང་མྱང་འདས་མིན་པའི་སྐུར་བའི་མཐའ་ལས་གྲོལ་བ་ཉིད་ཡིན་ཏེ། དེ་བློ་རྣམ་
ཤེས་ཀྱི་ཡུལ་ལས་འདས་པས་སོ། །གཉིས་པ་ནི། དེ་ལྟའི་ཟབ་མོ་བྱང་སེམས་ཀྱི་སྒོམ་ཚུལ་ནི།
ངེས་འབྱེད་ཡན་ལག་དང་། མཐོང་བའི་ལམ་དང༌། སྒོམ་པའི་ལམ་ཉིད་ལ་གནས་པའི་རིམ་
པས་སྔ་མའི་ཚེ་ཟབ་མོ་དེ་ཡང་དང་ཡང་དུ་སེམས་པ་དང་། གཉིས་པའི་ཚེ་རང་རིག་པའི་ཤེས་
རབ་ཀྱིས་མངོན་སུམ་དུ་འཇལ་བ་དང༌། གསུམ་པའི་ཚེ་དེ་ངེས་པར་རྟོགས་ནས་སྒོམ་པའི་
ལམ་རྣམས་སོ། །མདོ་འོག་ནས་ཐོན། གསུམ་པ་ནི། རང་བཞིན་རྣམ་དག་ཆོས་དབྱིངས་
མངོན་གསུམ་དུ་རྟོགས་རྗེས་ཕྱེ་ན། རང་རིག་པའི་ཡེ་ཤེས་དེ་ནི་གདོད་ནས་རྒྱུན་ཆགས་སུ་
ཡོད་པའི་རྟག་པ་ཡིན་པའི་ཕྱིར། དེ་ལ་སྒྲིབ་པའི་དྲི་མ་ཅུང་ཟད་བྲལ་བ་ཆེར་བྲལ་བ་ཆེས་ཆེར་
བྲལ་བས་ཡེ་ཤེས་ཇེ་གསལ་དུ་གྱུར་པའི་ཆ་ནས་དབྱེ་བ་སྟེ། ཆུང་དང་འབྲིང་དང་ཆེན་པོ་
རྣམས། ཆུང་ངུའི་ཆུང་སོགས་དབྱེ་བ་ཡིས། རྣམ་པས་རྣམ་པ་དགུར་བཞེད་དོ། །མདོ་ནི། ཟབ་
མོ་འདི་དག་ཡང་ཡང་སེམས་པ་དང་འཇལ་བ་དང་རྟོག་པར་བྱེད་ན་གྲངས་མེད་ཚད་མེད་
147



དཔག་ཏུ་མེད་པའི་དགེ་བ་འཕེལ། ཞེས་སོ། །འདི་ལས་འཕྲོས་པ་མདོར། གྲངས་མ་མཆིས་
པ་སོགས་ལ་བྱེ་བྲག་ནི་ཅི་མཆིས་ཞེས་ཞུས་པའི་ལན་གྱི་དོན་ནི། གྲངས་མེད་ལ་སོགས་
བསྟན་པ་རྣམས། མིང་ཙམ་སྟེ། དམ་པའི་དོན་དུ་བཟོད་མ་ཡིན། མདོ་ནི། ཆོས་ཉིད་དེ་དག་
ལ་དོན་དང་ཡི་གེས་ཐ་དད་དུ་བྱ་བ་མི་དམིགས། ཞེས་སོ། འོན་ཀྱང་ཀུན་རྫོབ་ཏུ་ནི་སངས་
རྒྱས་ཐུགས་བརྩེ་བ་ཆེན་པོའི་རྒྱུ་མཐུན་གྱི་རྟེལ་འབྲེལ་ལས་བསོད་ནམས་བརྗོད་དུ་མེད་པ་
འབྱུང་བ་དེ་དག་ལ་དགོངས་ནས་གསུངས་པར་ཐུབ་པ་བཞེད་དེ། བརྗོད་དུ་མེད་པ་འདི་ནི་དེ་
བཞིན་གཤེགས་པའི་ཐུགས་རྗེ་ཆེན་པོའི་རྒྱུ་མཐུན་གྱི་བསྟན་པའོ། །ཞེས་སོ། །བཞི་པ་ལ།
དོགས་པ། ལན་ནོ། །དང་པོ་ནི། དངོས་པོའི་གནས་ཚུལ་ཆོས་དབྱིངས་ནི་བརྗོད་དུ་མེད་ཅིང་
འདུས་མ་བྱས་པ་ལ་ཉམས་པ་དང་ནི་འཕེལ་བ་མི་རུང་བའི་ཕྱིར། དེའི་རང་བཞིན་ཅན་
བསྒོམ་བྱ་ཞེས་བྱ་བའི་ལམ་གྱི་ནི་སྤང་བྱ་ཅི་ཞིག་ཉམས་ཤིང་གཉེན་པོ་ཅི་ཞིག་ཐོབ་སྟེ་མི་ཐོབ་
པར་ཐལ་ཞེས་སོ། །མདོ་ནི། བརྗོད་དུ་མ་མཆིས་པའི་དོན་ལ་འཕེལ་འགྲིབ་མེད་ན་དེས་སྦྱིན་
སོགས་འཕེལ་བགྲིབ་མེད་པར་འགྱུར་རོ། །ཞེས་སོ། །གཉིས་པ་ནི། དེ་ལྟའི་སྐྱོན་མེད་དོ།
།འབྲས་བུ་རྫོགས་པའི་བྱང་ཆུབ་ཀྱིས་ཇི་ལྟར་གདུལ་བྱའི་དོན་སྒྲུབ་པ་དེ་བཞིན་དུ། ཆོས་
དབྱིངས་འདིས་ཀྱང་ནི་གདུལ་བྱའི་མངོན་རྟོགས་འཕེལ་བ་དང་སྤང་བྱ་ཟད་པའི་འདོད་པའི་
དོན་སྒྲུབ་པར་བྱེད་ཅིང་། དེའི་རྒྱུ་མཚན་ནི། འབྲས་བུ་བྱང་ཆུབ་ཀྱང་དེ་བཞིན་ཉིད་དེའི་
མཚན་ཉིད། དེ་བཞིན་ཉིད་ཀྱང་བྱང་ཆུབ་དེའི་མཚན་ཉིད་དེ་དེ་གཉིས་གཅིག་པའི་ཕྱིར་དེ་
ལྟར་བཞེད་དོ། །མདོ་ནི། ཆོས་ཐམས་ཅད་ཀྱི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་མེད་
རྫོགས་པའི་བྱང་ཆུབ་པོ། ཞེས་སོ། ལྔ་པ་ལ། རྩོད་པ། ལན་ནོ། །དང་པོ་ནི། འོ་ན་དོན་དམ་
པར་ཆོས་དབྱིངས་དང་བྱང་ཆུབ་གཅིག་མོད། ཀུན་རྫོབ་ཏུ་སངས་རྒྱས་ཀྱི་རྒྱུ་ལའང་མི་རིགས་
པ་མཐོང་སྟེ། སངས་རྒྱས་ཀྱི་རྒྱུ་སེམས་བསྐྱེད་ཀྱི་ནི་སྐད་ཅིག་སྔ་མ་ཕྱི་མ་དང་ཕྱི་མ་སྔ་མ་དང་
148



མི་འགྲོགས་པས་དགེ་བའི་ཚོགས་མི་འབྱུང་ལ་དེ་མེད་པར་འབྲས་བུ་མི་འབྱུང་བའི་ཕྱིར་ཞེས་
པའི་དོན། སེམས་ནི་སྔ་མས་བྱང་ཆུབ་པར། རིགས་མིན་ཕྱི་མས་ཀྱང་མ་ཡིན། མདོ་ནི།
སེམས་དང་པོ་སྐྱེས་པ་ནི་སླད་མ་སྐྱེས་པ་དང་མི་འགྲོགས་ཞེས་སོགས་སོ གཉིས་པ་ལ།
དཔེས་ལན་འཕང་བ། དེ་ལས་སྐྱེས་བའི་ སྒོམ་ལམ་ པའི་རྟག་བཤད་པའོ། །དང་ པོ་ ནི།
སེམས་སྐད་ཅིག་རེ་རེ་བྱང་ཆུབ་མི་བསྐྱེད་ན་ཡང་དེ་དག་ཕན་ཚུན་ལྟོས་པ་ལས་ཀུན་རྫོབ་ཏུ་
རྟེན་འབྱུང་གི་སྐྱེ་བ་ཙམ་ཡོད་དོ། །དེ་ཡང་མར་མེའི་སྐད་ཅིག་སྔ་ཕྱི་རེ་རེས་སྡོང་བུ་མི་སྲོག་
ཀྱང་གཉིས་ཆར་ལྟོས་པ་ན་སྡོང་བུ་ཚིག་པ་མངོན་སུམ་དུ་རིག་པའི་དཔེ་འདིའི་ཚུལ་གྱིས་ནི་
ཤེས་པར་གྱིས། མདོ་གཞུང་གིས་ཐོན་ནོ། གཉིས་པ་ནི། དོན་དམ་པའི་སེམས་བསྐྱེད་རྟོགས་
པའི་དེ་མ་ཐག་སྒོམ་ལམ་ཟབ་མོའི་ཆོས་ཉིད་རྣམ་པ་བརྒྱད་རྟོགས་པ་འབྱུང་ངོ་ཞེས་རྣམ་པར་
བཞག་ནས་བྱེ་བྲག་ཏུ་བརྒྱད་ཡོད་པའི་དང་པོ། རྟེན་འབྲེལ་གྱི་སྐྱེ་བ་དང་ནི། གཉིས་པ་དོན་
དུ་ཀུན་རྫོབ་མ་གྲུབ་པས་འགག་པ་དང་། གསུམ་པ་ཤིན་ཏུ་ཕྲ་བའི་དེ་བཞིན་ཉིད་དང་། བཞི་
པ་བདེན་གཉིས་ཀྱི་གནས་ཚུལ་ཤེས་བྱ་དང༌། ལྔ་པ་གནས་ཚུལ་རྟོགས་པའི་ཡེ་ཤེས་དང་།
དྲུག་པ་ཅི་ལའང་མི་སྤྱོད་པའི་སྤྱོད་པ་དང༌། བདུན་པ་དོན་དུ་རྟོག་བྱ་རྟོག་བྱེད་གཉིས་ཐ་དད་
མེད་པ་དང༌། བརྒྱད་པ་གདོད་ནས་སངས་རྒྱས་ཟིན་པ་སླར་སངས་རྒྱས་སུ་སྟོན་པ་ཐབས་
མཁས་པ་ལ་ཟབ་པ་ཉིད་དེ་དེ་རྣམས་རྟོགས་པའོ། མདོ་ནི། རྟེན་ཅིང་འབྲེལ་འབྱུང་ཟབ་པ་དེ་
ནི་ངོ་མཚར་རོ། །ཞེས་སོགས་སོ། །གསུམ་པ་བསྒོམ་བྱ་སྦྱོར་བའི་ངོ་བོ་ལ། ཆོས་སྐུའི་རྒྱུ་སྲིད་
ཞི་མཉམ་ཉིད། ལོངས་སྐུའི་རྒྱུ་ཞིང་དག་པ། ཕྲིན་ལས་ཀྱི་རྒྱུ་ཐབས་མཁས་ཀྱི་སྦྱོར་བའོ།
།དང་པོ་ལ་སྤྱི་གཞུང་གཉིས། དང་པོ་ནི། འདིའི་འཁོར་བ་ནི་འཁྲུལ་སྣང་སྣ་ཚོགས་མྱང་འདས་
ནི་དེའི་རང་བཞིན་སྟོང་ཉིད་ཡིན་ལ། མཉམ་ཉིད་ཀྱི་ཚུལ་ནི། ཡུལ་དེ་བཞིན་ཉིད་གཅིག་ལ་
ཡུལ་ཅན་འཁྲུལ་པས་དམིགས་ན་སྲིད་པ་མ་འཁྲུལ་བས་དམིགས་ན་ཞི་བ་འབྱུང་བ་ཡིན་གྱི།
140



དོན་དུ་ཡུལ་གྱི་རང་བཞིན་དེ་གཉིས་ཀ་མ་ཡིན་པས་གཉིས་ཀར་མི་རྟོག་པའོ། །དེ་སྒོམ་པའི་
སྦྱོར་བ་ནི་ཚོགས་ལམ་ནས་ཡོད་དེ་འདིར་རྣམ་རྫོགས་སྦྱོར་བ་གཞན་མ་བསྟན་པས་སོ། །རྒྱུད་
ལ་མངོན་སུམ་འཆར་བ་ས་བརྒྱད་པ་ནས་སོ། གཉིས་པ་ལ་དངོས་དང་ཀླན་ཀ་སྤང་བའོ།
།དང་པོ་ནི། ཡོངས་སུ་རྟོགས་པའི་ཆོས་རྣམས་རྨི་ལམ་དང་འདྲ་བའི་ཕྱིར། སྲིད་པ་ཡོད་དངོས་
དང་ཞི་བ་མེད་དགག་གང་དུ་ཡང་མི་རྟོག་པར་སྒོམ་པའོ། །མདོ་ནི་ཤེར་ཕྱིན་ཉིན་པར་སྒོམ་
པས་རྣམ་པར་འཕེལ་ན་རྨི་ལམ་དུ་སྒོམ་པས་ཀྱང་རྣམ་པར་འཕེལ་ལོ། །དེ་ཅིའི་ཕྱིར་ན། མི་
ལམ་དང་ཉིན་པར་ནི་རྣམ་པར་རྟོག་པ་མེད་པའོ། །ཞེས་སོ། །གཉིས་པ་ནི། རྨི་ལམ་གྱི་ལས་
ལ་འབྲས་བུ་མི་འབྱུང་བ་བཞིན་རྟོག་བཅས་ཀྱི་དགེ་བ་ལའང་འབྲས་བུ་མི་འབྱུང་སྟེ། དེ་
གཉིས་མཚུངས་པས་སོ་སྙམ་ན། ལས་བསོག་པ་དང་འབྲས་བུ་མེད་པ་ལ་སོགས་པའི་ཀླན་
ཀའི་སྐྱོན་མེད་དེ། ཡོངས་སུ་རྟོག་པ་མེད་ན་ལས་ཀྱི་གནས་མེད་པས་འབྲས་བུ་མེད་ལ། སད་
ནས་ཡོངས་སུ་རྟོག་ན་རྨི་ལམ་གྱི་ལས་ལའང་འབྲས་བུ་འབྱུང་ངོ་ཞེས་པའི་ལན་ནི། མདོ་ལས།
ཇི་སྐད་བཤད་པ་དེར་ཟད་ཅིང་འདུས་པའི་ཕྱིར། མདོར་དྲི་བ་ནི་རྨི་ལམ་ལྟ་བུར་གསུངས་པ་
དེ་ལྟ་ན་ལས་བསོག་པའམ་འབྲི་བ་མེད་དོ། །ལན་ནི། དམིགས་པ་མེད་པར་ལས་མི་སྐྱེ་སྟེ་
ཞེས་དང་། འོན་སྟེ་སད་ནས་རྣམ་པར་ རྟོག་ན་ནི་དེ་ལས་སོགས་པའམ་འབྲི་བར་ཡང་
འགྱུར་རོ་ཞེས་སོ། གཉིས་ལ་ལོངས་སྐུའི་རྒྱུ་ཞིང་དག་པའི་སྦྱོར་བ་ནི། དཔེར་ན་སེམས་ཅན་
གྱི་འཇིག་རྟེན་གློ་བུར་གྱི་དྲི་མ་རྣམས་དེ་བཞིན་ཉིད་ལ་འདྲེ་བ་མེད་པས་དེ་ཁོང་དུ་ཆུད་པ་ན་
དྲི་མ་འཇའ་ཡལ་བ་ལྟར་འགྱུར་བ་དེ་བཞིན་འཁྲུལ་ངོར་སྣང་བའི་སྣོད་ཀྱི་འཇིག་རྟེན་མ་དག་
པ་ངན་སོང་སོགས་དེ་དག་ལ་སྙིང་རྗེ་ཆེན་པོའི་རྟེན་འབྲེལ་གྱི་འཁྲུལ་པ་བསམ་ནས་སྣོད་དག་
པ་སྔར་ཡོད་གསལ་བར་བྱས་ནས་སྒྲུབ་ཅིང་སྒོམ་པ་ཡིས་ཏེ། སངས་རྒྱས་ཀྱི་ཞིང་གོ་ཆོད་པ་
ནི་དག་པའི་སེམས་ལ་སྣང་བ་ཉིད་དོ། །འདི་ནི་ལོངས་སྐུའི་ཞིང་ཉིད་གཙོ་བོར་གཟུང་ངོ༌།
150



།མདོར་འཁྲུལ་ངོར་དཔེས་གསུངས་པ། ས་ཆེན་པོ་འདི་དག་བེཌཱུརྱ་སྔོན་པོའི་རྒྱུ་ལས་གྲུབ་པ་
ཞེས་སོགས་སོ། །གསུམ་པ་ཕྲིན་ལས་ཀྱི་རྒྱུ་ཐབས་མཁས་ཀྱི་སྦྱོར་བ་ལ། རྩ་བ་ཤེས་རབ་དེ་
སྙིང་རྗེས་ཟིན་པས་ཐབས་མཁས་སུ་འགྱུར་ཚུལ་ལོ། །དང་པོ་ནི། ཡུལ་ཤེར་ཕྱིན་དེ་བཞིན་
ཉིད་སྐྱེ་འགག་མེད་་པ་དང་ཡུལ་ཅན་རང་རིག་པའི་ཡེ་ཤེས་གཉིས་ཡོངས་སུ་སྦྱོར་བ་ཅན་སྲིད་
ཞི་མཉམ་ཉིད་དུ་རྟོགས་པ་འདི་ནི་ཞེས་ངོས་བཟུང་བའོ། །མདོ་ནི། སངས་རྒྱས་ཀྱི་ཆོས་
རྣམས་ལ་ཇི་ལྟར་འདྲིས་པར་བགྱི་ཞེས་པའི་ལན་དུ། གཟུགས་སོགས་ཆོས་ཐམས་ཅད་སྟོང་
པའོ། །ཞེས་སོགས་སོ། །འདི་སྒོམ་ཚུལ་ནི། སྟོང་ཉིད་བག་ཆགས་གོམས་པ་ཡིས། དངོས་
པོའི་བག་ཆགས་སྤོང་འགྱུར་ཞིང༌། ཅི་ཡང་མེད་ཅེས་གོམས་པ་ཡིས། དེ་ཡང་ཕྱིས་ནས་
སྤོང་བར་འགྱུར། ཞེས་པ་ལྟ་བུའོ། །གཉིས་པ་ནི། དང་པོར་དེ་ཡང་སྙིང་རྗེ་ཆེན་པོས་ཟིན་
པས་ཕུང་པོ་ལྔའི་བདུད། འཁོར་བར་འཆིང་བྱེད་ཉོན་མོངས་པའི་བདུད། འཆི་བདག་གི་
བདུད། གཞན་འཕྲུལ་དབང་བྱེད་ཀྱི་བདག་པོ་ལྷའི་བུའི་བདུད་བཞིའི་དགྲ་རྣམས་ལས་ནི་
འདས་པ་དང་། གཉིས་པ་ཞི་བའི་སྟོང་ཉིད་ལ་མི་གནས་པ་དང་། གསུམ་པ་དགེ་བ་རྣམས་
མདའ་མཁས་པས་ཇི་ལྟར་འདོད་པ་བཞིན་འཕེན་པ་ལྟར་རྫོགས་བྱང་དུ་བསྔོ་བའི་ཤུགས་དང་
ནི། བཞི་པ་སེམས་ཅན་ཡལ་བར་མི་འདོར་བ་ཉན་རང་དང་ཐུན་མོང་མ་ཡིན་པའི་མཚན་ཉིད་
དང༌། ལྔ་པ་སེམས་ཅན་དང་ལྷན་ཅིག་བག་བསྲེས་ཀྱང་དེའི་དྲི་མ་མ་ཆགས་པ་དང་། དྲུག་པ་
ཆོས་ཐམས་ཅད་མི་དམིགས་པའི་སྒོ་ནས་སྟོན་པ་དང་། བདུན་པ་མཚན་མར་ལྟ་བ་ཟད་པར་
བྱེད་པ་དང་། བརྒྱད་པ་འབྲས་བུ་ལ་སྨོན་པར་ལྟ་བའི་ལམ་ཟད་པར་བྱེད་པ་དང༌། དགུ་པ་
ཐབས་མཁས་དང་ལྡན་པ་དེའི་རྟགས་སུ་རྒྱལ་བས་ལུང་སྟོན་པ་ལ་མཚན་མར་མི་བྱེད་པ་དང་
། བཅུ་པ་ཤེས་བྱའི་རྣམ་གྲངས་ཚད་མེད་པ་ཤེས་པ་སྟེ། རེ་རེའི་འཇུག་ཏུ་ཐབས་ལ་མཁས་པ་
ཞེས་སྦྱར་བས་རྣམ་པ་བཅུའོ། །མདོ་ནི། བདུད་བཞི་དག་དང་ས་གཉིས་ལས་ཀྱང་རབ་འདས་
15t



ནས། ཞེས་སོགས་སོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་ རྟོགས་ པའི་ རྒྱན་ གྱི་ ཚིག་ ལེའུར་བྱས་ པ་ ལས་ སྐབས་ བཞི་ པའི་ འགྲེལ་ པའོ།
གཉིས་པ་དེ་རབ་ཏུ་གྱུར་པ་རྩེ་མོའི་སྦྱོར་བ་ལ་འབྲེལ་བཀོད་པ། མངོན་རྟོགས་རྒྱས་པར་
བཤད་པའོ། །དང་པོ་ནི། རྣམ་རྫོགས་སྦྱོར་བ་དེ་སྤང་བྱའི་གཉེན་པོར་གྱུར་པས་རབ་ཏུ་གྱུར་
པ་ཡིན་ལ་དབང་ཐོབ་པའི་ཚུལ་གྱིས་སྒོམ་པ་སྟེ་མདོར་ཕྱིར་མི་ལྡོག་གི་རྟགས་གསུངས་པའི་
དོན་ནོ། །རྩེ་སྦྱོར་གྱི་གོང་དུ་རྣམ་ཀུན་ཐམས་ཅད་སྔོན་དུ་འགྲོ་མི་དགོས་ཏེ། ལམ་རང་རང་གི་
གནས་སྐབས་ན་སྤང་གཉེན་དུ་མ་གྱུར་པ་དང་གྱུར་པའི་ཆ་ནས་བཞག་པས་སོ། གཉིས་པ་ལ།
སྦྱོར་། མཐོང༌། སྒོམ། བར་ཆད་མེད་ལམ་གྱི་རྩེ་སྦྱོར་རོ། །དང་པོ་ལ། དྲོད། རྩེ། བཟོད།
མཆོག་གི་རྩེ་སྦྱོར། དང་པོ་ནི། རྟགས་ཀྱི་སྒོ་ནས་བསྟན་པ་སྟེ། ཉིན་པར་ཆོས་རྣམས་སྣང་སྟོང་
དུ་མོས་པའི་མཐུས། རྨི་ལམ་ན་ཡང་ཆོས་རྣམས་ཀུན་རྨི་ལམ་ལྟ་བུར་ལྟ་བ་སོགས་པ་དང་།
དམན་སེམས་ལ་དགའ་བ་མི་སྐྱེ་བ་དང་། དེ་བཞིན་གཤེགས་པས་ཆོས་སྟོན་པ་དང༌། དེས་
སྤྲུལ་པ་འགྱེད་པ་དག། སྡུག་བསྔལ་གྱི་གཙེར་བའི་སེམས་ཅན་ལ་རང་གིས་ཆོས་སྟོན་པ་དང་
། ངན་སོང་མཐོང་ན་རང་སངས་རྒྱས་པའི་ཞིང་དུ་འདི་དག་མེད་པར་སྦྱང་ངོ་སྙམ་པའི་སེམས་
སྐྱེ་བ་དྲུག་ནི་རྨི་ལྟས་སོ། །མེའི་གནོད་པ་སོགས་ལ་བདག་ཕྱིར་མི་ལྡོག་ཡིན་ན་ཞི་བར་གྱུར་
ཅིག་ཅེས་པའི་བདེན་ཚིག་གིས་ཞི་ནུས་པ་དང་། དེ་ལྟས་མི་མ་ཡིན་གྱི་གནོད་པ་སེལ་ནུས་པ་
དང༌། ཕྱི་ནང་གི་རྐྱེན་གྱིས་མི་བརྫི་བའི་བཤེས་གཉེན་བསྟེན་པ་དང་། རྟག་པར་ཡུམ་ལ་སློབ་
པ་དང་། ཆོས་ཀུན་ལ་མངོན་ཞེན་མེད་པ་དག། སངས་རྒྱས་ཀྱི་བྱང་ཆུབ་ལ་ཉེ་བ་སྟེ་དྲུག་ནི་
སད་པའི་རྟགས་སོ། །དེ་ལྟར་དྲོད་ཀྱི་མཉམ་བཞག། རྩེ་མོར་ཕྱིན་པའི་སྦྱོར་བའི་རྟགས། རྣམ་
པ་བཅུ་གཉིས་དག་ཏུ་བཞེད། མདོ་ནི། རྨི་ལམ་ནའང་ཆོས་ཐམས་ཅད་རྨི་ལམ་འདྲ་བ་ཉིད་དུ་
ལྟའོ། །ཞེས་སོ། །གཉིས་པ་ནི། བསོད་ནམས་འཕེལ་བའི་སྒོ་ནས་ཏེ། འཛམ་བུའི་གླིང་གི་སྐྱེ་
152



བོ་ཇི་སྙེད་སངས་རྒྱས་སུ་གྱུར་པ་ལ་འགའ་ཞིག་གིས་ཇི་སྲིད་འཚོའི་བར་དུ་མཆོད་པའི་དགེ་བ་
དང་། ལ་སོགས་པས་སྟོང་གསུམ་གྱི་སྐྱེ་བོ་དེ་སྙེད་སངས་རྒྱས་སུ་གྱུར་པ་ལ་མཆོད་པ་གཉིས།
འཛམ་གླིང་གི་སེམས་ཅན་ཇི་སྙེད། བསམ་གཟུགས་སོགས་འཇིག་རྟེན་པའི་ཕུན་ཚོགས།
རྒྱུན་ཞུགས་། ཕྱིར་འོང་། ཕྱིར་མི་འོང་། དགྲ་བཅོམ། རང་བྱང་ཆུབ། བླ་མེད་བྱང་ཆུབ་ལ་
བཀོད་པའི་དགེ་བ་བདུན། སྟོང་གསུམ་གྱི་སེམས་ཅན་ཇི་སྙེད་་དེ་དང་དེ་དག་ཏུ་བཀོད་པའི་
དགེ་བ་བདུན་སྟེ་དགེ་བ་བཅུ་དྲུག་གི་རྣམ་པ་མང་དུ་བསྟན་པ་ནི་དཔེར་མཛད་ནས། རྩེ་མོའི་
མཉམ་གཞག་ནི་དཔེ་དེ་དང་དེ་དག་ལས་རྣམ་པར་འཕེལ་བའི་བསོད་ནམས་བཅུ་དྲུག་གི་
བདག་ཉིད་དོ། །མདོ་གཞུང་གིས་གསལ་ལོ། །གསུམ་པ་ནི། ཡུམ་ལས་མི་ལྡོག་པ་བརྟན་
པའི་སྒོ་ནས་ཏེ། ཀུན་མཁྱེན་ཉིད་གསུམ་གྱིས་རང་བཞིན་སངས་རྒྱས་ཆོས་རྣམས་ཀྱི་རྣམ་པ་
མ་ལུས་པ་ཡོངས་སུ་རྫོགས་པར་བྱེད་པའི་དགེ་བ་བླ་ན་མེད་པ་དང་སེམས་ཅན་གཞན་གྱིས་
དོན་ཡོངས་སུ་མི་གཏོང་བས་ཉན་རང་དུ་མི་ལྡོག་པ་ཉིད་དང་ལྡན་པས་བཟོད་པའི་མཉམ་
གཞག་ལ་བརྟན་པ་ཞེས་ནི་མངོན་བརྗོད་དོ། །མདོ་ནི། སངས་རྒྱས་ཀྱི་ཆོས་རྣམས་ཡོངས་སུ་
རྫོགས་པར་གྱུར་ཅིག། ཅེས་སོ། །བཞི་པ་ནི། སྐྱེ་མེད་གསུམ་ལ་གནས་པའི་རང་བཞིན་ཏེ།
གླིང་བཞི་པ་དང་དེ་སྟོང་དག་ནི་སྟོང་སྤྱི་ཕུད་དེ་སྟོང་ལ་སྟོང་གཉིས་བར་མ་དང་དེ་སྟོང་ལ་སྟོང་
གསུམ་མི་མཇེད་དེ། །དེ་དག་སྐུ་རྩེ་ཙམ་དུ་བསིལ་བའི་ཚད་ཀྱང་གཟུང་ནུས་པ་སྲིད་ཀྱི་རྗེས་
སུ་ཡི་རང་དང་ལྡན་པའི་སེམས་བསྐྱེད་པའི་བསོད་ནམས་ནི་ཚད་མེད་དོ་ཞེས་བྱ་བ་དག་
དཔེར་མཛད་ནས་བསོད་ནམས་མང་པོ་ཉིད་ཀྱི་ནི་ཆོས་མཆོག་གི་ཏིང་ངེ་འཛིན་ནི་ཡོངསསུ་
བསྒྲགས་པ་ཡིན་ནོ། །མདོ་ནི། དེ་དག་གི་རྗེས་སུ་ཡི་རང་བ་དང་ལྡན་པའི་སེམས་བསྐྱེད་པའི་
བསོད་ནམས་ལ་ནི་ཚད་མེད་དོ། །ཞེས་སོ། །གཉིས་པ་མཐོང་ལམ་རྩེ་སྦྱོར་ལ། སྤང་བྱ།
གཉེན་པོའོ། །དང་པོ་ལ་བསྟན་བཤད་གཉིས། དང་པོ་ལ་གཟུང་འཛིན་གཉིས། དང་པོ་ནི།
153



འཇུག་པའི་ཡུལ་ཐེག་ཆེན་གྱི་ལམ་འབྲས་དང་ནི་ལྡོག་པའི་ཡུལ་ཐེག་དམན་གྱི་ལམ་འབྲས་
ལ་བླང་དོར་དུ་འཛིན་པ་ནི་གཟུང་བའི་རྣམ་རྟོག་གཉིས་སོ། །དེ་གཉིས་སོ་སོར་ཡུལ་དེའི་དབྱེ་
བས་དགུ་དགུའི་བདག་ཉིད་དུ་ཡོད་ལ། འཁྲུལ་པའི་རྒྱུ་མཚན། དེ་ཐམས་ཅད་ཀྱང་གནས་
ཚུལ་ཇི་ལྟ་བ་བཞིན་གྱི་ཡུལ་ལ་དམིགས་པ་མིན་པས་ཡུལ་ཅན་དེ་དག་ཀྱང་ཕྱིན་ཅི་ལོག་པའི་
བློའི་བདག་ཉིད་དག་དུ་ཤེས་པར་བྱའོ། །མདོ་ནི། གཉིས་མེད་པའི་འདུ་ཤེས་སུ་མི་འགྱུར་པ་
དེ་ལྟར་བསྔོ་བར་བྱའོ། །ཞེས་དང། ཡུམ་རྣམ་པར་མི་རྟོག་པའོ། །ཞེས་སོ། །གཉིས་པ་ནི། སོ་
སོ་སྐྱེ་བོ་དང་འཕགས་པའི་རྒྱུད་ལ་ཡོད་པའི་དབྱེ་བས། ཆོས་ཀྱི་བདག་གི་གདགས་གཞི་
སེམས་ཅན་ཏེ་གཉིས་སྣང་ཅན་གྱི་སེམས་ལ། སྔ་མས་རྫས་སུ་ཞེན་པ་དང་ཕྱི་མས་བཏགས་
ཡོད་ཙམ་དུ་ཞེན་པའི་རྣམ་པར་རྟོགས་པ་ནི་འཛིན་རྟོག་དག་ཏུ་འདོད་ཅིང་དེ་དག་ཀྱང་སོ་སོར་
ཡུལ་གྱིས་སྒོ་ནས་དགུ་དགུའི་བདག་ཉིད་དོ། །འཁྲུལ་པའི་དོན་ནི། གལ་ཏེ་རྫས་བཏགས་
གང་རུང་དུ་གཟུང་བའི་དོན་ཡུལ་དེ་མེད་པ་བཞིན་དུ་རྟོག་པ་དེ་དག་ཡུལ་གང་གིས་འཛིན་
པར་འདོད་དེ་མི་རུང་སྟེ། གཟུང་ཡུལ་དོན་ལ་མེད་ན་དེ་ལྟར་འཛིན་པ་འཁྲུལ་པ་ལས་མ་
འདས་པའི་ཕྱིར། དེས་ན་དེ་དག་ཀྱང་འཛིན་པའི་རང་གིས་ངོ་བོས་སྟོང་པའི་མཚན་ཉིད་དོ།
།མདོ་ནི། གཟུགས་དབེན་པའི་ཕྱིར་སེམས་ཅན་དབེན་པའོ། ཞེས་སོ། །གཉིས་པ་ལ་འང་
གཟུང་འཛིན་གཉིས། དང་པོ་ལ་འཇུག་ཡུལ། ལྡོག་ཡུལ་ལོ། །དང་པོ་ནི། ཡུལ་བྱང་ཆུབ་ཀྱི་
ངོ་བོ་ཉིད་དང་། དེ་ལ་དམིགས་པའི་ཐེག་ཆེན་གྱི་རིགས་ཟག་མེད་ཀྱི་ཡེ་ཤེས་དང་ནི། དེས་
ལམ་ནི་ཡང་དག་འགྲུབ་པ་དང་། ཤེས་པ་མཉམ་གཞག་གི་དམིགས་ཡུལ་ཀུན་རྫོབ་མེད་པས་
མ་འཁྲུལ་བ་དང་། མི་མཐུན་ཕྱོགས་དང་གཉེན་པོ་ལ་འདོར་ལེན་དང་། བྱང་སེམས་རང་གི་
རྟོག་པ་དང༌། རང་དོན་སྤོང་བར་བྱེད་པ་དང༌། དེའི་ལས་གཞན་དོན་སྒྲུབ་པས། བྱ་བའི་
འབྲས་བུ་ཚོགས་གཉིས་ལ་འཇུག་པའི་ཕྱོགས་ཀྱི་དགུ་ཡོད་པས། དེའི་རྟེན་ཅན་ཏེ་ཡུལ་ཅན་
154



གྱི་རྣམ་རྟོག་དེ་ནི་རྣམ་དགུར་འདོད། མདོ་ནི། གཉེན་པོ་མི་རྟོག་པའི་སྒོ་ནས་གསུངས་པ་སྟེ།
ཡུམ་ཤིན་ཏུ་དབེན་པའོ། །ཞེས་སོ། །གཉིས་པ་ནི། ཡུལ་སྲིད་དང་ཞི་བར་ལྷུང་བའི་ཕྱིར།
ཉན་རང་གི་རྟོག་པ་དམན་པ་ཉིད་དང་ནི། ཐབས་མཁས་ཀྱི་ཡོངས་སུ་འཛིན་པ་མེད་པ་དང༌།
སངས་རྒྱས་སྒྲུབ་པའི་ལམ་གྱི་རྣམ་པ་ཕལ་ཆེར་མ་ཚང་བ་དང༌། སླར་ཡང་ཐེག་ཆེན་དུ་རང་
སྟོབས་ཀྱིས་མིན་པར་གཞན་གྱིས་རྐྱེན་གྱིས་འགྲོ་དགོས་པ་དང་། ཆེད་དུ་གཉེར་བར་བྱ་བའི་
འབྲས་བུ་རྣམ་མཁྱེན་ལ་ལོག་པ་དང༌། སྤངས་པ་ཉི་ཚེ་བ་དང༌། རྟོགས་པ་མཚན་འཛིན་སྣ་
ཚོགས་ཅན་ཉིད་དང་། རྣམ་མཁྱེན་ལ་གནས་པ་དང་དེའི་སྒོ་ནས་གཞན་དོན་ལ་འཇུག་པ་ལ་
རྨོངས་པ་དང་། སྦྱིན་སོགས་ལྔ་ཤེར་ཕྱིན་གྱི་རྗེས་ལ་འགྲོ་བ་ཞེས་བྱ་བ་ལ། རྣམ་རྟོག་དགུའི་
བདག་ཉིད་འདི། ལྡོག་པའི་ཕྱོགས་ཀྱི་རྟེན་ཅན་ཏེ། ཉན་ཐོས་ལ་སོགས་ཡིད་ལ་འབྱུང་། མདོ་
ནི། ཉི་ཟླས་གླིང་བཞིར་ལས་བྱེད་ཅིང་རྗེས་སུ་འབྲང་བའི་དཔེས་སོ། གཉིས་པ་འཛིན་པ་ལ།
རྫས་དང་བཏགས་པར་འཛིན་པའོ། །དང་པོ་ནི། ཡུལ་གཟུགས་སོགས་འཛིན་པ་དང་ནི་
འདོར་བ་དང༌། དེ་དག་ཡིད་ལ་བྱེད་པ་དང་། དེས་ན་སེམས་སེམས་བྱུང་རྣམས་ཁམས་རྣམས་
ནི་གསུམ་པོ་དག་དང་ཉེར་འབྲེལ་བ་དང༌། གཟུགས་སོགས་ལ་བདེན་འཛིན་གྱི་གནས་པ་
དང༌། དེ་ལ་མངོན་པར་ཞེན་པ་དང་། ཆོས་ཀྱི་དངོས་པོ་མེད་པ་ལ་རྫས་སུ་བཏགས་པ་དང་།
འཁོར་གསུམ་ལ་ཞེན་པའི་ཆགས་པ་དང་ནི་དེའི་གཉེན་པོ་རྣམས་ལའང་རྫས་སུ་འཛིན་པ་དང་
། སངས་རྒྱས་ཀྱི་སར་ཇི་ལྟར་འདོད་བཞིན་འགྲོ་བ་ལས་ཉམས་པ་སྟེ། དགུ་པོ་རྣམས་ལ་རྫས་
སུ་དམིགས་པའི་རྟོག་པ་ནི་འཛིན་པ་དང་པོར་ཤེས་པར་བྱའོ། །མདོ་ནི། ཡུམནི་ཆོས་གང་
ཡང་ཡོངས་སུ་འཛིན་པའམ་གཏོང་བ་མེད་དོ། །ཞེས་སོ། །གཉིས་པ་ནི། ཡུལ་ཅན་རང་གི་
ཆེད་དུ་དམིགས་པ་བཞིན་རྣམ་མཁྱེན་དུ་ངེས་པར་མི་འབྱུང་བ་དང་། དམན་ལམ་ལ་རང་ལམ་
མིན་པར་ངེས་པར་འཛིན་པ་དང༌། རྒྱུ་འགག་ ཕ་དང་བཅས་པའི་འབྲས་བུ་སྐྱེ་བ་དང༌།
་
་
་
...
་ . ---- ----
----..
--- -
་
་
---
'
་
་
---
་
་ ་
་་--
-༧ ཀ
ཁ
+
-
-
=
-
iབྱར
i
--
-



1
བཏགས་པའི་དངོས་པོ་ལྡན་པ་དང་རྫས་ཀྱི་དངོས་པོ་མི་ལྡན་པ་དང་། དེས་གཟུགས་སོགས་
ལ་གནས་པ་འཇིག་པ་དང་། ཉན་རང་གི་རིགས་ནི་འཇིག་པ་དང་། ཕྱིན་དྲུག་དོན་དུ་གཉེར་
བ་དང༌། དོན་དུ་རྒྱུ་ལམ་མེད་པ་དང༌། ཡུམ་སྤྱོད་པ་ལ་ ཕྱིར་སྒོལ་བའི་བདུད་རྣམས་ནི་
བཏགས་པ་ཙམ་དུ་དམིགས་པ་དགུ་ལ་འཛིན་པའི་རྣམ་རྟོག་གཞན་ཡིན་ནོ། །མདོ་ནི། རྣམ་
མཁྱེན་ཉིད་གང་ན་བ་དེར་ལམ་མཉམ་པ་ཉིད་ནས་འགྲོའོ། །ཞེས་སོ། །གཉིས་པ་གཉེན་པོ་
ལ་བྲལ་འབྲས་བྱང་ཆུབ། བྲལ་བྱེད་མཐོང་ལ་ཉིད་བཤད་པའོ། །དང་པོ་ལ་ཐོབ་པའི་རྒྱུ།
བྱང་ཆུབ་ངོས་བཟུང་བའོ། །དང་པོ་ནི། གཉིས་ཞེན་གྱི་དྲི་མ་བྲལ་བྱེད་རང་བཞིན་རྣམ་དག་
མངོན་སུམ་དུ་རྟོགས་པའི་རྒྱུ་གསུམ་ནི། བྱང་ཆུབ་ཐོབ་པར་འགྱུར་བ་ལ་གཞན་ལུང་སྟོན་པ་
དང༌། དེའི་རྒྱུ་ཤེར་ཕྱིན་ནི་གཞན་ལ་ཡོངས་སུ་གཏོད་པ་དང༌། དེ་ཐོབ་པའི་བར་ཆད་མེད་
པའི་རྒྱུའམ་ལམ་རང་རིག་རྣམ་པར་མི་རྟོག་པའི་ཡེ་ཤེས་་དམིགས་མེད་ཀྱི་སྙིང་རྗེ་དང་ལྡན་
པས་བསོད་ནམས་མང་པོའི་མཚན་ཉིད་ཅན་མཐོང་ལམ་རྣམས་སོ། མདོ་ནི། །བྱང་སེམས་དེ་ ་
དག་ནི་དཀའ་བ་བགྱི་པའོ། །ཞེས་སོ། གཉིས་པ་ལ། དངོས་ཀྱི་དོན། དེ་ཀླན་ཀ་སྤང་། དེ་
སྒོམ་ཚུལ་ལོ། །དང་པོ་ནི། དྲི་མ་མེད་ངེས་ཡིན་པར་རྟོགས་པ་ཟད་པ་དང་ཡེ་ཤེས་སྐྱེ་འགག་
གནས་པ་དང་བྲལ་བར་རྟོགས་པ་མི་སྐྱེ་བ་སྟེ། དེ་གཉིས་མངོན་དུ་གྱུར་པའི་ཡེ་ཤེས་ལ་བྱང་
ཆུབ་ཅེས་བརྗོད་དོ། །ཆོས་སྐུ་ཐོབ་ པ་ ཙམ་ཡིན་ལ་ སྒོམ་ལམ་དུ་གཉིས་ སྣང་ རིམ་ པས་
འགགས་པས་ཆོས་སྐུ་རིམ་པ་རྫོགས་བྱེད་དོ། །དེ་ཡང་གནས་ཚུལ་ལ་ཞུགས་ཏེ། ཡུལ་ཅན་
ནད་ཀྱི་འཁྲུལ་བས་ཡུལ་དུང་ལ་སེར་པོར་མཐོང་ཞིང་།ནད་སངས་ན་དཀར་པོ་ཉིད་མཐོང་
མོད། ཡུལ་དུང་སྟེང་དུ་སེར་པོ་ཟད་པ་དང་དཀར་པོ་གསར་སྐྱེས་མེད་པ་ལྟར། དྲི་མ་ཟད་པ་
མེད་ཡེ་ཤེས་སྐྱེ་བ་མེད་པའི་ཕྱིར། དོན་དེ་དག་གོ་རིམ་བཞིན་དུ་དཔེ་དེ་ལྟར་ཤེས་པར་བྱའོ།
།མདོ་ནི། ཡུམ་ནི་མ་ཟད་མི་ཟད་ཟད་པར་མི་འགྱུར། ཞེས་སོ། །གཉིས་པ་ལ། དོགས་པ་དང་
156



། ལན་ནོ། དང་པོ་ནི། དྲི་མ་བདེན་དངོས་ཞིག་གཉེན་པོ་གསར་སྐྱེ་ཞིག་གིས་བཅོམ་པ་ཡིན་
གྱི། གཞན་དུ་ན་བྱང་ཆུབ་ཐོབ་པའི་ཐ་སྐད་མི་རུང་སྙམ་དུ་དངོས་སྨྲ་བའི་བློ་ལ་འཆར་བའོ་
གཉིས་པ་ནི་གནས་ཚུལ་ལ་དེ་ལྟ་མ་ཡིན་ཏེ། དྲི་མ་འགོག་པའི་རྩོལ་བ་མེད་པའི་ཀུན་གཞིའི་
ཡེ་ཤེས་ཀྱི་རང་བཞིན་འདི་ལ། རང་ངོ་མཐོང་བ་ཞེས་བྱ་བའི་ལམ་གྱི་ནི། སྤང་བྱ་རྣམ་པར་
རྟོགས་རིགས་ཅི་ཞིག་ཟད་པར་བྱས་ཤིངགསར་དུ་མེད་ཀྱི་རྣམ་པ་ཅི་ཞིག་ཐོབ་པར་བྱས་པ་མ་
ཡིན་ཏེ། གཉིད་སད་པ་ན་རྨི་ལམ་མི་འབྱུང་བ་དང་མཚུངས་པའི་ཕྱིར། དེ་ལྟར་ཐུགས་རྗེ་ཆེན་
པོ་བསྟན་པའི་མདོར། ཟད་པ་གཉེན་པོས་ཟད་པ་མིན། སྔོན་ནས་ཟད་པའི་དེ་ཕྱིར་ཟད།
ཅེས་སོ། །རྒྱུད་བླར་ཡང་། ཇི་ལྟར་སྔར་བཞིན་ཕྱིས་དེ་བཞིན། འགྱུར་བ་མེད་པའི་ཆོས་ཉིད་
དོ། ཞེས་སོ། །ཚུལ་དེ་ལས་གཞན་སྒྲིབ་བྱེད་ཀྱི་ཆོས་རྣམས་ཀྱང་བདེན་པར་ཡོད་པར་འདོད་
ལ། རང་ལུགས་ཤིས་བྱ་ཁས་ལེན་ལ་ཡང་སྟོན་པ་སངས་རྒྱས་ཀྱི་སྒྲིབ་པ་ས་བོན་དང་བཅས་
པ་ཟད་པར་ཡང་བརྗོད་པ་གང་འགལ་བར་སྨྲ་བའི་གྲུབ་མཐའ་དེ་ལ་ཁོ་བོས་མཚར་དུ་བརྩིས་
ཞེས་ཐུགས་ཁྲེལ་བའོ། །དེའི་རྒྱུ་མཚན་ཡང་བདེན་གྲུབ་ཡིན་ན་སྤོང་མི་ནུས་ཏེ། རྩ་ཤེར།
རང་བཞིན་གཞན་དུ་འགྱུར་བ་ནི། ནམ་ཡང་འཐད་པ་མ་ཡིན་ནོ། །ཞེས་བཤད་པ་ལྟར་རོ།
གསུམ་ལ་སྒོམ་ཚུལ་ནི། ཐེག་གསུམ་གྱི་བྱང་ཆུབ་ལ་རིམ་འཇུག་གི་དབང་དུ་བྱས་ན། ཉན་
ཐོས་ཀྱི་ལྟ་བ་། རང་རྒྱལ་གྱི་ལྟ་བ། དབུ་མའི་ལྟ་བ་གསུམ་མོ། དང་པོ་ནི། ཕུང་པོའི་སྟེང་གི་
བདག་འཛིན་དང་བྲལ་བས་ཉོན་སྒྲིབ་ལས་གྲོལ་བའོ། གཉིས་པ་ནི། གཟུང་འཛིན་རྫས་
གཞན་མེད་པར་རྟོགས་པར་གཟུང་འཛིན་རགས་པ་དག་བྲལ་བའོ། །གསུམ་པ་ནི། བྱང་
སེམས་ཀྱི་གཉིས་ཞེན་མཐའ་དག་འགོག་ཅིང་བསྒོམས་པས་གཉིས་སྣང་གི་ཤེས་པ་ཡང་ནུབ་
པར་འགྱུར་བས་ཆོས་ཀྱི་བདག་མེད་རྟོགས་པའོ། །དེ་ཡང་། ཡོད་མིན་མེད་མིན་ཡོད་མེད་
མིན། གཉིས་ཀའི་བདག་ཉིད་མིན་པའང་མིན། མཐའ་བཞི་ལས་ནི་རྣམ་གྲོལ་བ། དེ་ནི་དབུ་
157



མ་པ་ཡིས་རིག། ཅེས་སོ། །འདིའི་དོན་བཤད་པ་ལ་ལུགས་གཉིས་ཀྱི་ནང་ནས་ཐལ་རང་གི་
དབུ་མ་རང་སྟོང་སྨྲ་བ་དག་གིས། དེ་བཞིན་ཉིད་ལ་འཛིན་པ་མི་རུང་བའི་སྒོ་ནས་བཤད་དེ།
དེ་དག་གང་དུ་གཟུང་ཡང་གཉིས་འཛིན་ལས་མ་འདས་པས་སོ། །ཞེས་ཟེར། རྗེ་བཙུན་དང་
ཐོགས་མེད་མཆེད་རང་ལུགས་ཀྱི་གཙོ་བོར་ནི། དེ་བཞིན་ཉིད་གཉིས་སྣང་གི་ཡུལ་དུ་མི་འོང་
བས་དེ་ལ་བདེན་འཛིན་བྱུང་དོགས་མེད་ཀྱི། གཞུང་འདིས་ཀུན་རྫོབ་ཐམས་ཅད་རི་བོང་གི་རྭ་
ལྟར་ཡོད་མེད་གཉིས་ཀ་གཉིས་མིན་སོགས་གང་དུ་ཡང་མེད་པ་དེ་ཉིད་ངོ་སྤྱོད་པའི་དོན་ཡིན་
ནོ། །རྒྱུར་བླར། སེམས་དེ་རང་བཞིན་འོད་གསལ་བས་ན་ཉོན་མོངས་ངོ་བོ་མེད་གཟིགས་པ།
ཞེས་སོ། །དེས་ན་སྙིང་པོ་དག་པ་གཞན་དབང་ཀུན་གཞིའི་ཡེ་ཤེས་འདི་ལ་དྲི་མ་མེད་པའི་
ཕྱིར་བསལ་བྱ་ཅི་ཡང་མེད་ཅིང་ཐོག་མ་མེད་པའི་དུས་ཅན་ཡིན་པས་ཡེ་ཤེས་གསར་དུ་བཞག་
པར་བྱ་བ་ཅུང་ཟད་མེད་ཀྱི། འོ་ན་ཇི་ལྟར་སྒོམ་ན། ཡང་དག་པའི་དོན་རང་སེམས་ཉིད་ལ་
རང་གིས་ཡང་དག་པར་ལྟ་བའི་ཚུལ་གྱིས་བསྒོམ་མོ། །དེ་ཚེ་གཉིས་འཛིན་ཐམས་ཅད་ནུབ་
ནས་བལྟ་བྱ་ལྟ་བྱེད་གཉིས་མེད་པའི་ཡང་དག་པའི་དོན་མངོན་སུམ་དུ་མཐོང་ན་མཐོང་ལམ་
ཐོབ་པ་ཡིན་པས་རྣམ་པར་གྲོལ་བར་འགྱུར་རོ། །མདོ་སྡུད་པར། སྐྱེ་མེད་ཟད་པ་མེད་པར་
ཤེས་རབ་འདི་ཤེས་ཏེ། ཉི་མ་སྤྲིན་མེད། ཅེས་སོ། །ལང་གཤེགས་ལས། སེམས་ཙམ་ལ་ནི་
བརྟེན་ནས་སུ། ཕྱི་རོལ་དོན་དུ་མི་རྟོག་གོ། །སྣང་བ་མེད་པ་ལ་བརྟེན་ནས། སེམས་ཙམ་ལས་
ནི་འདའ་བར་བྱ། ཡང་དག་དམིགས་པ་ལ་བརྟེན་ནས། སྣང་བ་མེད་ལས་འདའ་བར་བྱ།
ཞེས་གསུངས་པ་དང་མཐུན་ནོ། །གཉིས་པ་བྲལ་བྱེད་མཐོང་ལམ་ཉིད་བཤད་པ་ལ། སྤང་
གཉེན་དངོས་བར་ཆད་མེད་ལམ། གཞིའི་གཉེན་པོ་རྣམ་པར་གྲོལ་བའི་ལམ། ཐག་སྲིང་བའི་
གཉེན་པོ་ཁྱད་པར་གྱི་ལམ་མོ། །དང་པོ་ནི། སྦྱོར་ལམ་གྱི་སྐབས་སུ་མཐོང་སྤངས་རྣམ་པར་
སུན་དབྱུང་ནས། ས་བོན་སྤོང་བྱེད་ནི། སྦྱིན་པ་ལ་སོགས་པའི་ཕར་ཕྱིན་རེ་རེར་ནི། རང་རང་
158



ས
མ་གཏོགས་པའི་ཕར་ཕྱིན་ལྔ་པོ་དེ་དག་ཕན་ཚུན་བསྡུས་པའི་ཡེ་ཤེས་གང་ཡིན་པ་དེ་མཐོང་
“ལམ་སྐད་ཅིག་མ་གཅིག་པའི་བཟོད་པ་བཞི་ཡིས་བསྡུས་པ་དེ་འདིར་མཐོང་བའི་ལམ་མོ།
།མདོ་ནི། སྦྱིན་སོགས་ཕར་ཕྱིནརེ་རེ་གནས་ཤིང་གཞན་ཡོངས་སུ་འཛིན། ཞེས་སོ། གཉིས་པ་
ནི། བཅུ་དྲུག་པའི་རྟོགས་པ་ནི་དངོས་ཡིན་ལ་ཤེས་པ་གཞན་རྣམས་ཀྱང་རྗེས་མཐུན་པའོ།
གསུམ་པ་ནི། མཐོང་ལམ་ཐོབ་པ་དེས་ན། བསམ་གཏན་དང་པོ་ནས་འགོག་པའི་བར་འགོག་
པ་ནས་བསམ་གཏན་དང་པོའི་བར་ཏེ་སྦྱོར་བ་སེང་གེ་རྣམ་བསྒྱིངས་པའི་ཏིང་ངེ་འཛིན་ལ་
སྙོམས་པར་ཞུགས་ནས་རྗེས་ཐོབ་ཏུ་རྟེན་ཅིང་འབྲེལ་འབྱུང་ལུགས་མཐུན་དང་ལུགས་མི་
མཐུན་ལ་རྟོགས་པར་བྱེད་དོ། །མདོ་ནི། སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་
སྙོམས་པར་འཇུག་གོ། །ཞེས་དང་། མ་རིག་པའི་རྐྱེན་གྱིས་འདུ་བྱེད་ཅེས་སོ་སོར་རྟོག་གོ།
།ཞེས་སོ། །འདིར་རྟེན་འབྲེལ་གྱི་མཐའ་དཔྱད་པ་ལ། དབྱེ་གཞི། སྒྲ་བཤད། དབྱེ་བའོ། །དང་
པ་ནི། གང་ཞིག་ཡོད་པ་མ་མཐོང་མེད་མཐོང་བ། འདི་འདྲའི་མུན་ནག་རྣམ་པ་ཅི་ཞིག་ཀ།
ཞེས་པའི་གཉིས་སྣང་མ་རིག་པ་ཉོན་མོངས་ཅན་མིན་པའོ། འདི་ནི་འཁོར་བ་སྟེ་ཡེ་ནས་མེད་
པས་ཐོག་མཐའ་གང་ཡང་དོན་ལ་མེད་ཅིང་ཐ་སྙད་དུ། ཐོག་མེད་གྱུར་ཀྱང་མཐའ་མ་དང་ལྡན་
པ། ཞེས་པ་ལྟར་རོ། །གཉིས་པ་ནི། རྐྱེན་ལ་རྟེན་ཅིང་རྒྱུ་འབྲས་མ་འཆོལ་བར་འབྱུང་བའོ།
།གསུམ་པ་ལ་སོ་སོར་དབྱེ་བ། རྣམ་གཞག་བསྟན་པའོ། །དང་པོ་ནི། འཁྲུལ་ངོར་རྒྱུ་འབྲས་མི་
ཟད་པར་འཁོར་བ་སྟེ། ཉོན་མོངས་ཅན་གྱི་མ་རིག་པ་ལ། མཐོང་སྤངས་དང་སྒོམ་སྤངས་
གཉིས། དང་པོ་བདེན་པ་ལ་རྨོངས་པ་སྟེ་དྲུག་ཡིད་ཁོ་ནའི་འཁོར་དུ་འབྱུང་བའོ། །གཉིས་པ་
ལ་ཉོན་ཡིད་འཁོར་དང་དྲུག་ཡིད་འཁོར་དུ་འབྱུང་བ་གཉིས། ཕྱི་མ་ལའང་བདེན་པ་ལ་རྨོངས་
པ་དང་ཡུལ་ལ་རྨོངས་པ་གཉིས། དེ་ལས་རྟེན་འབྲེལ་གྱི་སྐབས་འདིར་གསུངས་པ་ནི་ཕྱི་མ་སྟེ།
དེས་ཡང་སྲིད་འཕེན་བྱེད་ཀྱི་ཀུན་སློང་བྱེད་པའི་ཕྱིར་འདུ་བྱེད་ནི་དེས་ཀུན་ནས་བསླངས་པའི་
15)



ལུས་ངག་ཡིད་ཀྱི་ལས་སོ། །རྣམ་ཤེས་ནི་ལས་དེའི་ས་བོན་ཀུན་གཞིའི་རྣམ་ཤེས་ཀྱི་སྟེང་དུ་
གནས་པ་དེ་འབྲས་མངལ་དུ་ཉིང་མཚམས་སྦྱར་བའི་སྐབས་སོ། །མིང་གཟུགས་ནི་དེ་ནས་
ཕུང་པོ་གཞན་བཞི་འགྲུབ་པའོ། སྐྱེ་མཆེད་དྲུག་ནི་དེ་རྣམས་སོ་སོར་དོད་པའོ། །རེག་པ་ནི་
ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་གཅོད་པ་སྟེ་མིག་ཡིད་ཀྱི་འདུས་
རིག་དྲུག་གོ། ཚོར་བ་ནི་རེག་པ་ལས་སིམ་གདུང་བར་མར་མྱོང་བ་སྟེ་ལུས་ཚོར་སེམས་ཚོར་
གཉིས་སོ། སྲེད་པ་ནི་ཚོར་བ་བདེ་སྡུག་ལ་བླང་དོར་དུ་ཆགས་པ་སྟེ་ཁམས་གསུམ་ལ་སྲིད་པ་
གསུམ་མོ། ལེན་པ་ནི་དེ་དག་འཚོལ་བ་ལ་འདུན་པ་སྟེ། འདོད་ཡོན་ལ་ཆགས་པ་ལྟ་ལོག་རེ་
གཉིས་ཚུལ་ཁྲིམས་བརྟུལ་ཞུགས་ལ་རློམ་པ་བདག་ལ་ཆགས་པ་སྟེ་ཉེར་ལེན་བཞིའོ། སྲིད་པ་
ནི་དེ་གཉིས་ཀྱི་ཀུན་གཞིའི་སྟེང་གི་ལས་ཀྱི་ས་བོན་སད་ནས་ནུས་པ་མཐུ་ཅན་དུ་གྱུར་པ་སྟེ།
སྔོན་དུས་ཀྱི་སྲིད་པ་སྐྱེ་སྲིད་འཆི་སྲིད་བར་སྲིད་བཞིའོ། སྐྱེ་བ་ནི་ཡང་སྐྱེ་གནས་སུ་འཇུག་པ་
ནས་ཚོར་བའི་བར་ཏེ་སྒོ་ང་མངལ་དྲོད་གཤེར་ རྫུས་སྐྱེས་བཞིའོ། །རྒ་ཤི་ནི་ཚེ་དབང་པོ་
གཟུགས་སྟོབས་དྲན་པ་ཤེས་རབ་བདེ་བ་འགྱུར་ བ་དང་དུས་དང་དུས་མིན་དུ་ཤི་བའོ།
།གཉིས་པ་ནི། མ་རིག་འགག་པ་ནས་རྒ་ཤི་འགགས་པའི་བར་རྣམ་བྱང་གི་རྟེན་འབྲེལ་ལོ།
།ཡན་ལག་བཅུ་གཉིས་པོ་འདི་ནི་མངལ་སྐྱེས་ཀྱི་དབང་དུ་བྱས་པ་ཡིན་ལ། དེ་ལས་དང་པོ་
གཉིས་ཚེ་སྔོན། ཐ་མ་གཉིས་ཚེ་ཕྱི་མ། ལྷག་མ་རྣམས་ད་ལྟར་གྱི་སྐབས་ཡིན་ལ། བསྡུ་ན།
དང་པོ་བརྒྱད་པ་དགུ་ཉོན་མོངས། གཉིས་པ་བཅུ་པ་ལས་ཡིན་ཏེ། ལྷག་མ་བདུན་ནི་སྡུག་
བསྔལ་ཡིན། ཞེས་པ་ལྟར་རོ། །གསུམ་པ་སྒོམ་ལམ་རྩེ་སྦྱོར་ལ། གཉེན་པོའི་སྒོམ་ལམ། སྤང་
བྱ་རྟོག་པ། བརྟེན་ལ་ཡོན་ཏན་ནོ། །དང་པོ་ལ་སྤྱི་གཞུང་གཉིས། དང་པོ་ལ་གཉེན་པོ་ཐོད་
རྒལ་གྱི་སྙོམས་འཇུག། དེས་སྤང་བྱ་སྤོང་ཚུལ་ལོ། དང་པོ་ནི། སྒོམ་སྤངས་ཀྱི་ས་བོན་མགོ་
གནོན་པར་བྱེད་པའི་སྦྱོར་བ་སེང་གེ་རྣམ་བསྒྱིངས་པ་སྔོན་དུ་སོང་ནས། དྲུངས་འབྱིན་བྱེད་
•
བྱ
i60



བར་ཆད་མེད་ལམ་དངོས་གཞི་ཐོད་རྒལ་ལ་ཆུང་ངུ་ནི་སྒོམ་ཚུལ་སེང་གེ་རྣམ་བསྒྱིངས་དང་
འདྲ་ལ། འབྲིང་ནི་བསམ་གཏན་དང་པོ་ལས་ལངས་ནས་འགོག་པར་འཇུག་དེ་ནས་གཉིས་
པར་ཏེ་དེ་ལྟར་མཐར་གནས་བརྒྱད་དང་འགོག་པ་སྤེལ་ཞིང་འགོག་པ་ལས་སྲིད་རྩེའི་སེམས་
ཀྱིས་ལྡང་ཞིང་ལངས་རྗེས་སུ་མཉམ་བཞག་ལས་སད་པར་འགྱུར་ལ། དེའི་སེམས་ཐ་མ་
གཉིས་གཅིག་ཏུ་བྱས་པའི་གནས་བཅུ་བདུན། ཆེན་པོ་ནི་སླར་འགོག་པར་ཞུགས་དེ་ནས་རྗེས་
ཐོབ་ཏུ་ལངས་དེ་ནས་སྲིད་རྩེ་ཡང་ལངས་དེ་ལྟར་སྙོམས་འཇུག་དགུ་དང་རྗེས་ཐོབ་སྒྱུ་མ་ལྟ་བུ་
སྤེལ་བ་བཅོ་བརྒྱད། ཡར་འོང་ཕྱེ་ན་སུམ་ཅུ་རྩ་དྲུག་གོ། །ཐོད་རྒལ་ཆུང་འབྲིང་ཆེན་པོ་རེ་རེར་
ཡང་ནང་གསེས་ཆུང་འབྲིང་ཆེན་པོ་གསུམ་གསུམ་ཕྱེ་བ་ནི་ས་རེ་རེའོ། །དེའི་སྦྱོར་བ་སེང་གེ་
རྣམ་བསྒྱིངས་པ་ཡང་དེ་ལྟར་གྲངས་མཉམ་དུ་འགྱུར་ཞིང་སྙོམས་འཇུག་དེ་དག་ལ་ནི་བརྟེན་པ་
ཙམ་ཡིན་གྱི། ངོ་བོ་ནི་སྐབས་གཉིས་པར་བསྟན་པའི་སྒྲུབ་པ་སྒོམ་ལམ་ཉིད་དོ། །གཉིས་པ་
ནི། གློ་བུར་རྣམ་དག་ལ་སྒྲིབ་བྱེད་གཉིས་སྣང་ཅན་དང་དེས་བསྐྱེད་པའི་གཟུང་འཛིན་ལ་
བཏགས་པ་ཙམ་དུ་ཞེན་པ་ཅི་རིགས་ཡུལ་གྱིས་དགུ་མཚན་བཞིན་ཕྱེ་བའི་རེ་རེ་ལ་ཆེ་འབྲིང་
ཆུང་ངུ། དེ་རེ་རེར་ཡང་ཆེ་འབྲིང་ཆུང་གསུམ་གསུམ་དུ་ཕྱེ་བ་རྣམས་སྤོང་ངོ༌། །གཉིས་པ་
གཞུང་དོན་ནི། ཐོད་རྒལ་ཆུང་ངུ་ནི་འགོག་དང་བཅས་པའི་སྙོམས་འཇུག་དགུར། རྣམ་པ་
གཉིས་སུ་ཡར་སོང་དང་ཕྱིར་འོང་ནས་སོ། །ཆེན་པོ་ནི། འདོད་པར་རྟོགས་པའི་རྣམ་པར་ཤེས་
པ་མཉམ་གཞག་མིན་པ་རྗེས་ཐོབ་ཀྱི་མཚམས་གཟུང་ཅན་ཏེ། ཐོད་རྒལ་དུ་ནི་སྙོམས་པར་
འཇུག་པའི་ཚུལ་མཐར་གནས་བརྒྱད་ཀྱི་གཅིག་དང་གཉིས་གསུམ་བཞི་དང་ལྔ། དྲུག་དང་
བདུན་དང་བརྒྱད་ལ་ རྗེས་ཐོབ་དང་སྤེལ་ཏེ་རྒལ་ནས་འགོག་པར་འཇུག་པ་དེའི་བར་དུ་
མཉམ་རྗེས་མི་འདྲ་བ་སྤེལ་མར་འགྲོ་བའོ། །འབྲིང་ནི་གཞུང་གིས་མ་བསྟན་ནོ། །མདོ་ནི།
ཐོད་རྒལ་གྱི་ཏིང་ངེ་འཛིན་ལ་སྙོམས་པར་འཇུག་གོ། །ཞེས་སོ། གཉིས་པ་སྤང་བྱ་རྟོགས་པ་
161



ལ་གཟུང་འཛིན་གཉིས། དང་པོ་ལ་འཇུག་ལྡོག་གཉིས། དང་པོ་ནི། ཡུལ་གཉིས་མེད་ཀྱི་ཡེ་
ཤེས་མདོར་བསྡུས་དང་ཆོས་ཅན་སྤྱིའི་མཚན་ཉིད་རྒྱས་པ་དང་ཡུམ་ལ་མི་སློབ་པ་སངས་རྒྱས་
ཀྱིས་བཏང་བས་ཡོངས་སུ་མ་བཟུང་ཡང་སློབ་པ་རྣམས་མ་བཏང་བས་ཡོངས་སུ་བཟུང་བ་དང་
ཡུམ་ལ་དུས་གསུམ་གྱི་སངས་རྒྱས་འབྱུང་བའི་ཡོན་ཏན་མེད་འཛིན་ལས་ཟློག་སྟེ་དུས་གསུམ་
སངས་རྒྱས་འབྱུང་བར་རྟོགས་པ་གསུམ་དང་ལེགས་པའི་ལམ་ནི་མོས་སྤྱོད་མ་དག་པ་དག་པ་
རྣམ་པ་གསུམ་ལ་འཇུག་བྱར་ཞེན་པའི་རྟོག་པ་དགུ་ནི། གཟུང་བའི་རྣམ་རྟོག་འདི་ལ་གཉིས་
ཡོད་པའི་དང་པོ་གཅིག་སྟེ། ཡུམ་ལ་སྦྱོར་བའི་དུས་ཀྱི་ཡུལ་ཅན་རྣམ་པ་དང་སྤྱོད་པའི་ཡུལ་
ཡིན་པས་བཏགས་པ་ཙམ་གྱི་ཡུལ་ཡུལ་ཅན་ནོ། །མདོ་ནི། གཟུགས་ཀྱི་དེ་བཞིན་ཉིད་གང་ཞེ་
ན་ཆོས་ཐམས་ཅད་ཀྱི་མདོ་དང་རྒྱས་པར་བྱེད་དོ། །ཞེས་སོ། །གཉིས་པ་ནི། གཉིས་སུ་སྣང་བ་
ཅན་གྱི་སེམས་དང་སེམས་བྱུང་རྣམས་ཀྱང་ཡུལ་ལ་འཇུག་པའི་ཡུལ་ཅན་གྱི་རྟོག་པ་ཡིན་པས་
སྤང་བྱའི་གཙོ་བོ་ཡིན་པར་བཅོམ་ལྡན་འདས་བཞེད་ཅིང་། དེ་ལ་ཡུལ་བྱང་ཆུབ་ཀྱི་སེམས་མི་
བསྐྱེད་པ་དང་བྱང་ཆུབ་ཀྱི་སྙིང་པོ་ཡུམ་ཡིད་ལ་མི་བྱེད་དང་ཐེག་པ་དམན་པ་ཡིད་ལ་བྱེད་པ་
དང་ཆོས་ཅན་རྫོགས་པའི་བྱང་ཆུབ་ཡིད་ལ་མི་བྱེད་པ་དང་རབ་ཏུ་སྒོམ་པས་རྣམ་མཁྱེན་ཐོབ་
བམ་སྙམ་པ་དང་། སྒོམ་པ་མེད་པས་ཐོབ་བམ་སྙམ་པ་དང༌། དེ་དག་ལས་ནི་ལྡོག་པ་སྒོམས་
ཀྱང་བསྒོམས་ལ་མ་བསྒོམས་ཀྱང་མ་བསྒོམས་པས་ཐོབ་བམ་སྙམ་པ་དང་སྒོམས་པ་ཡང་མིན།
མི་སྒོམས་པ་ཡང་མིན་པས་ཐོབ་བམ་སྙམ་པ་ཉིད་དང་། དེ་བཞིན་ཉིད་ཀུན་གཞིའི་ཡེ་ཤེས་ལ་
གནས་ཚུལ་ཇི་ལྟ་བ་བཞིན་གྱི་དོན་མིན་ནམ་སྙམ་པའི་སེམས་བྱུང་གི་རྣམ་རྟོག་འཕྲོ་བ་ལ་
སྐྱོན་ཅན་དུ་ལྟ་བའི་རྣམ་པར་རྟོག་པ་དགུ་ནི། སྒོམ་པའི་ལམ་ལ་གནས་པའི་སྤང་བྱར་ཤེས་
པར་བྱའོ། ཅི་ནས་ཀྱང་སེམས་དང་སེམས་ལས་བྱུང་བའི་ཆོས་རྣམས་མི་རྒྱུ་བ་དེ་ལྟར་ཤེར་
ཕྱིན་ལ་སྤྱད་སྒྲུབ་བསྒོམས་པར་བྱའོ། །ཞེས་སོ། གཉིས་པ་ལ་བཏགས་པ་དང་འདོགས་པའི་
162



རྒྱུ་གཉིས། དང་པོ་ནི། ཡུལ་ཆོས་བདག་གི་བདགས་གཞི་སེམས་ཅན་རྣམ་ཤེས་བཏགས་པ་
ཙམ་དུ་འཛིན་པའི་སྤྱོད་ཡུལ་ཅན་དང་དེ་ལ་སྣང་བའི་ཆོས་རྣམས་བཏགས་པ་དང་སྟོང་ཉིད་
མིན་པར་ཀུན་རྫོབ་སྣང་ཙམ་ཡོད་པར་ཞེན་པ་ཉིད་དང་དམིགས་ཡུལ་ལ་ཆགས་པ་དང་ཆོས་
རྣམས་ཤེས་རབ་ཀྱིས་རབ་ཏུ་འབྱེད་པའི་བདག་ཉིད་དང་དངོས་པོར་འདུ་བྱེད་པའི་ཞེན་པ་
དང༌། ཐེག་གསུམ་སོ་སོར་ཞེན་པ་དང་ཡུམ་ལ་མི་གཞོལ་བ་ཡོན་གྱི་གནས་ནི་དག་པ་ཡིན་
དང་འཁོར་གསུམ་དུ་རྟོག་པས་སྦྱིན་སོགས་སྤྱོད་པ་རྣམ་པར་འཁྲུགས་པ་སྟེ། དེ་རྣམས་ལ་
བཏགས་པ་ཙམ་དུ་ཞེན་ཅིང་འཛིན་པར་བྱེད་པ་ནི། འཛིན་རྟོག་དང་པོར་དེ་ནི་ཤེས་པར་བྱ་
བར་བསྒྲགས་པ་ཡིན་ནོ། །གང་ཟག་མི་དམིགས་ན་ཇི་ལྟར་གདགས་པར་བྱ་དེ་ལྟར་ཆོས་
ཐམས་ཅད་དུ་མ་བཏགས་པས་རྣམ་མཁྱེན་ཐོབ་པར་འགྱུར། ཞེས་སོ། གཉིས་པ་ནི། སེམས་
ཅན་ཆོས་བདག་ཏུ་བཏགས་པ་དང་འདོགས་པ་དེའི་གཞིའམ་རྒྱུའི་ཡུལ་ཅན་གཉིས་སྣང་གི་
ཤེས་པ་སྒོམ་ལམ་དེའི་རྣམ་པར་འཇོམས་པས་གཉེན་པོ་སྒོམ་པའི་ལམ་དང་སྤང་བྱར་འབྲེལ་
བའི་མི་མཐུན་ཕྱོགས་འཛིན་རྟོག་སྔ་མ་ལས་གཞན་རྣམ་པ་དགུ་འཆད་དེ་ཞེས་མགོ་འདྲེན་
པའོ། །དགུ་ནི་ཡུལ་མཁྱེན་གསུམ་གྱིས་སྤངས་པའི་བདག་ཉིད་ཇི་ལྟ་བ་བཞིན་དུ་ཀུན་མཁྱེན་
ནི་གསུམ་གྱི་ངོ་བོ་རྣམ་པར་དག་པ་ལ་སྒྲིབ་པ་རྣམ་པ་གསུམ་དང་ཐེག་གསུམ་གྱི་ཞི་བའི་ལམ་
དང་ཆོས་ཉིད་དེ་བཞིན་ཉིད་སོགས་དང་ཡུམ་མཚུངས་པར་ལྡན་པ་དང་མི་ལྡན་པ་དང་སྤངས་
རྟོགས་མི་མཉམ་པ་དང་། སྡུག་བསྔལ་ལ་སོགས་བདེན་པ་བཞི་དང༌། ཉོན་མོངས་རྣམས་ཀྱི་
རང་བཞིན་ཟད་སྐྱེ་མེད་པ་དང་གཟུང་འཛིན་གཉིས་སུ་མེད་པའི་དོན་ལ་ཀུན་ཏུ་རྨོངས་པ་
རྣམས་ལ་རྣམ་པར་རྟོག་པ་ནི་འཛིན་རྟོག་མཐའ་མར་བཞེད་དོ། །རྣམ་མཁྱེན་ཉིད་ནི་དེ་བཞིན་
གཤེགས་པ་རྣམས་ཀྱི་ཡིན་ནོ། །ཞེས་སོ། །གསུམ་པ་བརྟེན་པ་ཡོན་ཏན་ནི། ཡམས་ནད་དང་
འདྲ་བའི་ཤེས་སྒྲིབ་འདི་རྣམས་སྨན་དང་འདྲ་བའི་སྤྲོས་མེད་ཡེ་ཤེས་ཀྱིས་ཟད་པར་བྱས་ནས་
163



སྤངས་པ་དེ་ནི་ནད་ཀྱི་ངལ་དུབ་ཡུན་རིང་ལོན་ནས་དེ་ལས་གྲོལ་བས་དབུགས་ཕྱིན་ཞིང་བདེ་
བ་ཐོབ་པར་ལྟར་དུ་གྱུར་པས་དེ་ལྟའི་བྱང་སེམས་ལ་རྣམ་པ་ཀུན་ཏུ་འགྲོ་བའི་གནས་སྐབས་
དང་མཐར་ཐུག་གི་གོ་བ་སྒྲུབ་པའི་ཡོན་ཕུན་ཚོགས་ཟད་མེད་ཀུན་རྒྱ་མཚོ་ཆེ་ལ་ཆུ་བོ་འབབ་
པ་བཞིན་རྒྱུན་མི་ཆད་དུ་འབྱུང་ཞིང་དེར་མ་ཟད་འབྲས་བུ་རྐང་གཉིས་རྣམས་ཀྱི་མཆོག་ཐོབ་
པ་དག་གི་མཛེས་ཤིང་དཔའ་བའི་བྱང་ཆུབ་སེམས་དཔའ་ཆེན་པོ་དེ་ལ་ནི་རྣམ་པ་ཀུན་ཏུ་
བསྟེན་པར་བྱེད་པ་སྟེ། བྱང་སེམས་དེ་ནི་མྱུར་དུ་འཚང་རྒྱའོ། །མདོ་ནི། ལོ་མ་དང་མེ་ཏོག་
དང་འབྲས་བུ་ལྟར་སེམས་ཅན་ཐམས་ཅད་ལ་ཉེ་བར་འཚོ་བར་འགྱུར་རོ། །ཞེས་སོ། །བཞི་པ་
བར་ཆད་མེད་ལམ་གྱི་རྩེ་སྦྱོར་ལ། བར་ཆད་མེད་རྩེ་དངོས། ལམ་གྱི་དམིགས་རྣམས་ལ་ཀླན་
ཀ་བསལ་བའོ། །དང་པོ། གནས་ངན་ལེན་གྱི་དྲི་མ་ཡང་དག་མིན་རྟོག་གི་ས་བོན་ཆགས་
ཐོགས་ཀྱི་སྒྲིབ་པ་གཞོམ་བྱེད་རྡོ་རྗེ་ལྟ་བུའི་ཏིང་ངེ་འཛིན་རྒྱུན་མཐའི་ཡེ་ཤེས་ཡིན་ལ་དེ་ཡང་
དཔེས་བསྟན་པ། བར་ཆད་མེད་པའི་ལམ་གྱི་ཏིང་ངེ་འཛིན་ནི། སྟོང་གསུམ་གྱི་སྐྱེ་བོ་ཐམས་
ཅད་ཉན་ཐོས་ཀྱི་རྟོགས་པ་དང་རང་རྒྱལ་བསེ་རུ་ལྟ་བུའི་རྟོགས་པ་ཕུན་ཚོགས་དང༌། བྱང་
ཆུབ་སེམས་པས་སྐྱོན་མེད་པ་ས་དང་པོ་ལ་བཀོད་པའི་དགེ་བ་རྣམས་ཀྱི་ཏིང་ངེ་འཛིན་འདིའི་
བརྒྱའི་ཆར་ཡང་ཉེ་བར་མི་འགྲོ་ཞེས་དཔེར་མཛད་ནས་བསོད་ནམས་མང་པོ་ཉིད་ཀྱིས་ནི་
བསྒྲུབས་པའི་རྡོ་རྗེ་ལྟ་བུའི་ཏིང་ངེ་འཛིན་འདི་དང་སངས་རྒྱས་ཉིད་ཀྱི་བར་ན་སྒྲིབ་པས་ཆོད་
པ་མེད་དེ་དེའི་ཕྱིར་བར་ཆད་མེད་པའི་ཏིང་ངེ་འཛིན་དེ་ནི་རྣམ་པ་ཀུན་མཁྱེན་པའི་ཡེ་ཤེས་
ཉིད་ཡིན་ནོ། །མདོ་ནི། བྱང་སེམས་བྱང་ཆུབ་ཏུ་ཞུགས་པའི་བསོད་ནམས་ཀྱི་བརྒྱའི་ཆར་ཡང་
མི་འགྲོ་ཞེས་སོ། གཉིས་པ་ལ་དམིགས་རྣམས་བཤད་པ། དེ་ལ་ལོག་རྟོག་བསལ་པའོ། །དང་
པོ་ནི། སྤྱིར་རྒྱུ་རྐྱེན་གྱི་རྣམ་གཞག། གཞུང་དོན་བཤད་པའོ། །དང་པོ་ནི། རྒྱུ་ནི་འབྲས་བུ་ཉེ་
བར་ལེན་ཅིང་འབྲས་བུའི་ངོ་བོ་བསྐྱེད་པ་སྟེ། དབྱེ་ན་རང་ལས་གཞན་པ་འབྲས་བུའི་ངོ་བོ་
164



བསྐྱེད་པ་བྱེད་རྒྱུ། ཚོགས་པ་གཅིག་པའི་འབྱུང་བཞི་ཕན་ཚུན་རྒྱུ་འབྲས་ལྟ་བུ་ལྷན་ཅིག་འབྱུང་
བའི་རྒྱུ། སྤང་བྱ་རང་རིགས་དང་ས་མཚུངས་ལྟ་བུའི་འདྲ་བ་བསྐྱེད་པ་སྐལ་མཉམ་གྱི་རྒྱུ། གཙོ་
སེམས་དང་རང་འཁོར་སེམས་བྱུང་ཕན་ཚུན་ཕན་འདོགས་པ་མཚུངས་ལྡན་གྱི་རྒྱུ། ཉོན་མོངས་
ཅན་ཕྱི་མ་རྣམས་རང་སའི་ཀུན་འགྲོ་སྔ་མས་བསྐྱེད་པ་ཀུན་འགྲོའི་རྒྱུ། མི་དགེ་བ་དང་དགེ་བ་
ཟག་བཅས་ནི་རྣམ་སྨིན་གྱི་རྒྱུ་སྟེ་དྲུག་གོ །རྐྱེན་ནི་འབྲས་བུའི་ཁྱད་པར་བསྐྱེད་པ་སྟེ། དབྱེ་ན།
རྒྱུ་ཐ་མ་ལྔ་རྒྱུའི་རྐྱེན། སེམས་ཀྱི་སྐད་ཅིག་སྔ་མ་ནི་ཕྱི་མའི་དེ་མ་ཐག་རྐྱེན། གཟུགས་སོགས་
ཡུལ་རྣམས་རྣམ་ཤེས་ཀྱི་དམིགས་རྐྱེན། བྱེད་རྒྱུ་ནི་བདག་རྐྱེན་ཏེ་བཞིའོ། དེས་ན་འཇིམ་པས་
བུམ་པ་བསྐྱེད་པ་ལྟར་རྒྱུ་རྐྱེན་མཚུངས་པའང་ཡོད་དོ། གཉིས་པ་ནི། ཐེག་ཆེན་འཕགས་པའི་
མཉམ་གཞག་ཡེ་ཤེས་འདིའི་དམིགས་པ་ནི། སྐྱོ་འགག་སོགས་ཀུན་རྫོབ་པའི་དངོས་པོ་མེད་
པ་སྟེ། བདག་པོ་ནི་སྒོམ་པའི་ཤེས་རབ་བམ་དྲན་པ་ཡིན་པར་བཞེད་ལ་རྣམ་པ་ནི་སྤྲོས་མཚན་
ཞི་བ་རང་རིག་ཡེ་ཤེས་ཉིད་ཡིན་ནོ། དེ་དག་ནི་ཐ་སྐད་ཙམ་དུ་བཞག་པ་སྟེ་དོན་ཏུ་དེ་བཞིན་
ཉིད་ལ་རྒྱུ་རྐྱེན་སོགས་བཞག་ཏུ་མེད་པའི་ཕྱིར། མདོ་ནི། རྣམ་པ་ཐམས་ཅད་མཁྱེན་པ་ཉིད་
ཀྱི་དམིགས་པ་ནི་དངོས་པོ་མེད་པའོ། ཞེས་སོ། །གཉིས་པ་དེ་ལ་ལོག་རྟོག་བསལ་བ་ལ།
ལོག་རྟོག་ འབྱུང་ ཚུལ། དེ་བསལ་ ཚུལ་ ལོ། །དང་ པོ་ནི། བཅོམ་ ལྡན་ འདས་ ཀྱིས་ ལམ་
གསུངས་པ་འདི་ལ་ནི། དེ་ཁོ་ན་ཉིད་དོན་དམ་པའི་རང་བཞིན་ལས་ཀུན་རྫོབ་ཀྱི་རྟེན་འབྲེལ་
སྣ་ཚོགས་ཟད་མེད་དུ་འཆར་བ་བསམ་གྱིས་མི་ཁྱབ་པའི་ཚུལ་བློར་མི་ཤོང་བའི་རྟོག་གེ་རབ་
ཏུ་སྨྲ་བ་རྣམས་ཀྱིས་ཀུན་རྫོབ་ཀྱི་དངོས་པོ་རྣམས་མེད་ན། ལམ་གྱིས་དམིགས་པ་ནས་ཡུམ་
སྒོམ་པའི་བར་མི་འཐད་དོ་ཞེས་བརྒྱུད་མར་རྒོལ་བར་འགྱུར་རོ། མདོར། རབ་འབྱོར་གྱི་དྲི་
བའི་སྒོ་ནས་ཀླན་ཀ་བཅུ་དྲུག་དང་ སྟོན་པས་དེ་དག་གི་ལན་གསུངས་ཤིང་། དེའི་ཚེ་དངོས་
སུ་རྒོལ་བ་མེད་ཀྱང་དོགས་སློངས་ལྟ་བུའོ། གཉིས་པ་ནི། འདུས་བྱས་ཀྱི་ཆོས་རྣམས་འཁྲུལ་
165



སྣང་ཡིན་པའི་ཕྱིར་འཕགས་ཆེན་གྱི་མཉམ་བཞག་གི་དམིགས་པ་དངོས་མེད་འཐད་པ་དང་།
ཆོས་དབྱིངས་ལས་གཞན་པའི་ཆོས་མེད་པའི་ཕྱིར་ཡེ་ཤེས་དེའི་ནི་ངོ་བོ་དངོས་མེད་ཉིད་དུ་
ངེས་པར་གཟུང་བ་འཐད་པ་དང༌། ཆོས་ཉིད་དེ་ཆོས་ཐམས་ཅད་ཀྱི་གཤིས་ལ་འཇུག་པའི་
ཕྱིར་དེས་རྣམ་པ་ཀུན་མཁྱེན་པ་ཉིད་ཀྱི་ཡེ་ཤེས་སུ་འཐད་པ་དང་། ཕན་ཚུན་ཐབས་ཤེས་སུ་
འགྱུར་བའི་ཕྱིར་དམ་པའི་དོན་གྱི་བདེན་པ་དང་ཀུན་རྫོབ་ཀྱི་བདེན་པ་འཐད་པ་དང༌། དེ་ནི་
རྩ་ཤེར། ཐ་སྙད་ལ་ནི་མ་བརྟེན་པར། དམ་པའི་དོན་ནི་རྟོགས་མི་འགྱུར། ཞེས་པ་ལྟ་བུའོ།
།བྱང་ཆུབ་ཀྱི་དོན་དུ་སྤྱོད་པའི་ཕྱིར་ཕྱིན་དྲུག་ལ་སྦྱོར་བ་འཐད་པ་དང༌། ཡང་དག་པའི་དོན་ .
རྟོགས་པའི་ཕྱིར་སངས་རྒྱས་དཀོན་མཆོག་དང་། དེ་བཞིན་ཉིད་བྱང་ཆུབ་ཡིན་པའི་ཕྱིར་ཆོས་
དཀོན་མཆོག་དང༌། མི་དམིགས་པའི་ཚུལ་གྱིས་བྱང་ཆུབ་སློབ་པའི་ཕྱིར་དགེ་འདུན་དཀོན་
མཆོག་སྟེ་གསུམ་པོ་འཐད་པ་དང་། འཁོར་གསུམ་མི་དམིགས་པར་འཇུག་པའི་ཕྱིར་ཐབས་
མཁས་དང་བཅས་པ་འཐད་པ་དང་། སྤྲོས་པ་རྣམས་མེད་ངེས་སུ་གཟིགས་པའི་ཕྱིར་ཐུབ་པའི་
རྟོགས་པ་འཐད་པ་དང། གཟུགས་སོགས་རྟག་མི་རྟག་གང་དུ་གཟུང་ཡང་འཛིན་པ་ཡིན་པས་
ཕྱིན་ཅི་ལོག་ནི་འཐད་པ་དང་། ལམ་ཐམས་ཅད་ལ་སློབ་པའི་ཕྱིར་རྣམ་མཁྱེན་ཐོབ་བྱེད་ཀྱི་
ལམ་བཅས་འཐད་པ་དང༌། ཀུན་རྫོབ་ཏུ་བླང་དོར་འབྱུང་བའི་ཕྱིར་གཉེན་པོ་འཐད་པ་དང་
སྤང་བྱ་མི་མཐུན་ཕྱོགས་དག་འཐད་པ་དང༌། ཐམས་ཅད་ཆོས་དབྱིངས་སུ་རོ་གཅིག་པའི་ཕྱིར་
མཚན་ཉིད་འཐད་པ་དང་ནི་གང་ཡང་ཡིད་ལ་མི་བྱེད་པ་སྒོམ་པ་ཡིན་པའི་ཕྱིར་ཡུམ་སྒོམ་པ་
འཐད་པ་སྟེ། དེ་དག་ལ་འཁྲུལ་པར་སྨྲ་བ་རྣམས་ཀྱི་ལོགས་པར་རྟོག་པ་རྣམ་པ་ཀུན་མཁྱེན་
ཉིད་ལ་བརྟེན་ནས་འབྱུང་བ་ཅན་གྱི་ལོག་ལྟ་རྣམ་པ་བཅུ་དྲུག་བསལ་བ་དག་ཏུ་བཞེད་དོ།
།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་
ཚིག་ལེའུར་བྱས་པ་ལས་སྐབས་ལྔ་པའི་འགྲེལ་པའོ།། །།གསུམ་པ་དེ་དག་གོ་
166



རིམ་དུ་སྒོམ་པ་མཐར་གྱིས་པའི་སྦྱོར་བ་ལ། འབྲེལ་བཀོད་པ། མངོན་རྟོགས་བཤད་པའོ།
།དང་པོ་ནི། རྩེ་སྦྱོར་གྱི་མི་མཐུན་ཕྱོགས་སྤངས་ནས་རྣམ་པར་གྲོལ་བའི་ལམ་རིམ་གྱི་འཕེལ་
བ། ཆོས་དབྱིངས་བསྟོད་པར། ཇི་ལྟར་ཚེས་པའི་ཟླ་བ་ནི། རིམ་གྱིས་རིག་གྱིས་འཕེལ་བར་
འགྱུར། དེ་བཞིན་ས་ལ་བཞུགས་རྣམས་ཀྱང་། ཞེས་པ་ལྟར་རོ། །ལོག་རྟོག་བཅུ་དྲུག་བསལ་
བའི་ མདོ ར་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་རྟོགས་ནས་འཚང་རྒྱ་བར་
གསུངས་པ་ལས་འཕྲོས་པའི་དོན། གཉིས་པ་ལ། སྤྱོད་པ་བསོད་ནམས་གཙོ་བོར་གྱུར་པ་ཕྱིན་
དྲུག། ཟུང་འཇུག་གི་ལམ་དུ་གྱུར་པ་རྗེས་དྲན་དྲུག། ལྟ་བ་ཡེ་ཤེས་གཙོ་བོར་སྒོམ་པ་ངོ་བོ་ཉིད་
ཀྱི་སྦྱོར་བའོ། །དང་པོ་ནི། འཁོར་གསུམ་མི་དམིགས་པའི་ཚུལ་གྱིས་སྦྱིན་པ་ནས་ཤེས་རབ་
བར་དག་ལ་སྤྱོད་པ་དང་། ཤེས་རབ་ནི་ངོ་བོ་ལྟ་བར་འགྱུར་མེད་ཀྱང་སྤྱོད་སྒོམ་གང་ལ་ཡང་
དེས་ཟིན་དགོས་པས་གང་དུ་ཡང་བསྡུས་པའོ། །གཉིས་པ་ནི། སངས་རྒྱས་ཏེ་རྣམ་མཁྱེན་གྱི་
རྣམ་པ་རྗེས་སུ་དྲན་པ་དང་ལ་སོགས་པས་དགེ་མི་དགེ་ལུང་མ་བསྟན་གྱི་ཆོས་དང༌། བྱང་
སེམས་ཕྱིར་མི་ལྡོག་པའི་དགེ་འདུན་དང་ ཚུལ་ ཁྲིམས་དང༌ གཏོང་བ་དང་ལྷར་སྐྱེས་ པའི་
འཕགས་པ་རྣམས་རྗེས་སུ་དྲན་པའོ། །དེ་དག་ཀྱང་དྲན་པ་མེད་ཅིང་ཡིད་ལ་བྱར་མེད་པས་
དྲན་ཞིང་སྒོམ་པ་སྟེ་དཀོན་མཆོག་གསུམ་ལ་བརྟེན། སྦྱིན་ཚུལ་གཉིས་ཕྱིན་དྲུག་གི་གཞིར་
བཟུང་ལྷ་ལ་དཔང་པོར་བྱས་ནས་རྣལ་འབྱོར་སྒོམ་པའོ། །གསུམ་པ་ནི། རྣམ་པ་བསྡུས་སྒོམ་
གྱི་ངོ་བོ་མཉམ་ཉིད་ཀྱི་རྣམ་འབྱོར་མཚན་འཛིན་གྱི་དངོས་པོས་གོས་པ་མེད་པའི་ངོ་བོ་ཉིད་ཀྱི་ ་
སྟེ། དེ་དག་ནི་མཐར་གྱིས་པའི་བྱ་བ་སྟེ་སྦྱོར་བར་བཞེད་དོ། མདོ་ནི། མཐར་གྱི་བྱ་བ་དང༌།
མཐར་གྱི་བསླབ་པ་དང་། མཐར་གྱི་སྒྲུབ་པ་རྩོམ་མོ། ཞེས་སོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་ཚིག་ལེའུར་བྱས་པ་ལས་
སྐབས་དྲུག་པའི་འགྲེལ་པའོ། བཞི་པ་དེ་ཅིག་ཅར་དུ་སྒོམ་པ་སྐད་ཅིག་མའི་སྦྱོར་
i67



བ་ལ་འབྲེལ་བཀོད་པ་མངོན་རྟོགས་བཤད་པའོ། །དང་པོ་ནི། བསྡུས་སྒོམ་གྱི་རྣལ་འབྱོར་དེ་
རྣམས་ཀྱི་སྤྲོས་པ་མ་ལུས་བསལ་བས་སྐད་ཅིག་ཉིད་ལ་འཚང་རྒྱ་བར་བྱེད་པའི་སྦྱོར་བ་སྟེ།
ཕྱིན་དྲུག་མི་དམིགས་པར་ སྒོམ་ པའི་ ཚུལ་གསུངས་ པ་ལས་འཕྲོས་པའོ། །གཉིས་པ་ལ།
གནས་ངན་ལེན་གྱི་དྲི་མ་བྲལ་བཞིན་པ་རྣམ་སྨིན་མིན་པ། དེ་དང་བྲལ་ནས་སངས་རྒྱས་ཀྱི་ཡེ་
ཤེས་སུ་འགྱུར་ཁ་མ་རྣམ་པར་སྨིན་པ། མཚན་ཉིད་མིན་པ། གཉིས་སུ་མེད་པའི་སྐད་ཅིག་
མའོ། །དང་པོ་ནི། སྦྱིན་པ་དང་ལ་སོགས་པས་ཚུལ་ཁྲིམས་སོགས་ཟག་མེད་ཀྱི་ཆོས་རེ་རེས་
ཀྱང་ཟག་མེད་ཀྱི་ཆོས་ནམ་མཁའ་གང་བ་ཀུན་བསྡུས་པས་ཅིག་ཤིན་ཏུ་ཕྲ་བའི་དྲི་མ་དང་བྲལ་
ན་ཐམས་ཅད་དེ་དང་བྲལ་བར་འགྱུར་བའི་ཕྱིར། དེ་དང་མཚུངས་པར་ཐུབ་པའི་ཡེ་ཤེས་ཀྱི་
སྐད་ཅིག་གཅིག་རྟོགས་པ་ཡིས་དེ་བཞིན་ཉིད་མ་ལུས་པར་རྟོགས་པ་འདི་ནི་རྡོ་རྗེ་ལྟ་བུའི་ཡེ་
ཤེས་སུ་ཤེས་པར་བྱའོ། །མདོ་ནི། སེམས་བསྐྱེད་པ་ཅིག་གི་ཕྱིན་དྲུག་རྫོགས་པར་བྱེད། ཅེས་
སོ། གཅིག་རྟོགས་པས་ཐམས་ཅད་རྟོགས་པ་དཔེས་བསྟན་པ་ནི། ཇི་ལྟར་སྐྱེས་བུས་ཟོ་ཆུན་
རྒྱུན། རྡོག་ཐབས་གཅིག་གིས་བསྐྱེད་པ་ནི། ཐམས་ཅད་ཅིག་ཅར་འགུལ་བ་ལྟར། སྐད་ཅིག་
གཅིག་ཤེས་དེ་བཞིན་ནོ། །ཞེས་སོ། གཉིས་པ་ནི། དུས་གང་གི་ཚེ་ཆོས་དཀར་པོ་རྣམ་པར་
བྱང་བ་ཐམས་ཅད་ཀྱི་རང་བཞིན་ཀུན་གཞི་ཡེ་ཤེས་ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཟོད་
ནས་དྲི་མས་མ་གོས་མོད། དེ་ལྟ་ནའང་མ་རིག་པས་རང་རིག་པའི་ཡེ་ཤེས་ལ་བསླད་པས་དེ་
བཞིན་ཉིད་ཡོངས་རྫོགས་མ་མཐོང་ལ་རྒྱུན་མཐའི་ཡེ་ཤེས་ཀྱིས་ཤིན་ཏུ་ཕྲ་བའི་དྲི་མ་ཡང་
བཅོམ་པའི་རྣམ་སྨིན་གྱི་ཚུལ་དུ། སོ་སོར་རང་རིག་པའི་ཡེ་ཤེས་ཀྱང་ཆོས་ཉིད་ཤེར་ཕྱིན་ཉིད་
ཀྱི་གནས་སྐབས་སུ་སྐྱེས་ཏེ། དེ་ཉིད་ལས་མ་འདས་ཤིང་དེའི་ངོ་བོ་ཡིན་པས་ཡུལ་ཡུལ་ཅན་
དབྱེར་མེད་དུ་གྱུར་པ་ནི། རྣམ་མཁྱེན་ཉིད་ཡིན་ལ་དེའི་ཚེ་དེའི་སྐད་ཅིག་མ་སྔ་མ་ཅིག་ནི་རྒྱུན་
མཐའི་ཡེ་ཤེས་སོ། དེ་ལྟར་ཀླུ་སྒྲུབ་ཀྱིས། ནམ་ཞིག་ས་ཡི་མཐར་ཐུག་ན། ཆོས་ཀྱི་སྐུ་ཡང་



རྫོགས་ཤིང་གསལ་ཞེས་སོ། །མདོ་ནི། ལམ་ཤེས་པ་ཉིད་ལ་སྤྱོད་ཅིང་ཆོས་ཐམས་ཅད་ཡོངས་
སུ་རྫོགས་པར་ཐོབ་ནས་རྣམ་པ་ཐམས་ཅད་མཁྱེན་པ་ཉིད་རྗེས་སུ་ཐོབ། ཅེས་སོ། གསུམ་པ་
ནི། ཡུམ་ལས་ཡང་དག་པའི་ཀུན་རྫོབ་ཀྱི་རྟེན་འབྲེལ་ཤུགས་འབྱུང་དུ་འབྱུང་བས་མཉམ་
གཞག་དེའི་ཚེ་ཡང་སྦྱིན་པ་ལ་སོགས་པའི་སྤྱོད་པ་རྒྱ་ཆེ་བའི་ཆོས་ཀུན་ཀྱང་རྨི་ལམ་དང་འདྲ་
བར་འབྱུང་བར་གནས་ནས་ཆོས་དེ་རྣམས་ཀྱང་མཚན་ཉིད་མེད་པ་ཉིད་དུ་རྟོགས་པའི་སྐད་
ཅིག་མ་ནི་གཅིག་གིས་རྣམ་མཁྱེན་མངོན་དུ་བྱེད་པའོ། མདོ་ནི། སྤྲུལ་པ་ལྟ་བུའི་ཉེར་ལེན་
གྱིས་ཕུང་པོ་ལྔ་ལ་གནས་ཤིང་ཕྱིན་དྲུག་ལ་སྤྱོད་དོ། །ཞེས་སོ། བཞི་པ་ནི། དཔེར་ན་ཡུམ་རྨི་
ལམ་ཡང་ཤེས་པ་ཡིན་པ་དང་ནི་ཡུམ་ཅན་དེ་མཐོང་བ་ཉིད་ཀྱང་ཤེས་པ་ཡིན་པས་གཉིས་ཐ་
དད་དུ་མེད་ཀྱང་ཡུལ་ཡུལ་ཅན་གཉིས་འབྱུང་བ་ལྟར་མ་རིག་གཉིད་ཀྱི་ངང་ནས་གཟུང་འཛིན་
གཉིས་ཐ་དད་དུ་སྣང་ཞིང་། གཉིད་སད་པ་ན་རྨི་ལམ་དང་དི་མཐོང་གང་ཡང་མི་འབྱུང་བས་
གཟུང་འཛིན་གཉིས་ཀྱང་ཚུལ་དུ་མི་མཐོང་བ་ལྟར། མ་རིག་བག་ཆགས་དང་བཅས་པ་སངས་
ན་ཆོས་རྣམས་ཡོད་མེད་གཉིས་སུ་མི་མཐོང་བར་གཉིས་སུ་མེད་བའི་སེམས་ཀྱི་དག་པ་དེ་ཉིད་
སྐད་ཅིག་གཅིག་གིས་མཐོང་བར་བྱེད་པའི་སྦྱོར་བའོ། །མདོ་ནི། ཡུལ་ལ་སྤྱོད་པའི་ཚེ་རྨི་ལམ་
མི་མཐོང་རྨི་ལམ་མཐོང་བ་མི་མཐོང༌། ཞེས་སོ། འདི་རྣམས་རྒྱུན་མཐའི་ཡེ་ཤེས་རྡོ་རྗེ་ལྟ་བུའི་
ཏིང་ངེ་འཛིན་གཅིག་ལ་ནུས་པ་སོ་སོའི་ཆ་ཡོད་པས་ཕྱེ་བའོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་ཚིག་ལེའུར་བྱས་པ་ལས་
སྐབས་བདུན་པའི་འགྲེལ་པའོ།
གསུམ་པ་འབྲས་
བུ་ཆོས་སྐུ་བཤད་པ་ལ་འབྲེལ་བཀོད་པ། དབྱེ་བ་རྒྱས་པར་བཤད་པའོ། །དང་པོ་ནི། ལམ་
སྦྱོར་བཞི་རྣལ་འབྱོར་ཉམས་སུ་བླངས་པས་རྣམ་པ་རྣམས་ཇེ་གསལ་དུ་གྱུར་ཏེ་རང་འོད་ཀྱིས་
རང་གི་མུན་པ་བསལ་བ་ལྟར་སྐྱེ་བ་མེད་པ་གསུམ་ཅར་མངོན་སུམ་དུ་རྟོགས་པའི་ཆོས་སྐུ་
169



ཐོབ་པར་འགྱུར་ཏེ། སྐད་ཅིག་མའི་སྦྱོར་བ་བཞི་པའི་མདོ་ལས་འཕྲོས་ནས་གསུངས་པའི་དོན་
ནོ། གཉིས་པ་ལ་སྤྱི་གཞུང་གཉིས། དང་པོ་ལ་སྐུའི་ཐུགས་ཀྱི་རྣམ་གཞག། དེས་ཤེས་བྱ་
མཁྱེན་ཚུལ་ལོ། དང་པོ་ནི། ཀུན་གཞིའི་ཡེ་ཤེས་ཡུམ་ཆེན་མོ་བདེ་གཤེགས་སྙིང་པོ་དེ་ལ་ཆོས་
དབྱིངས་ཡེ་ཤེས་ཞེས་ཀྱང་བྱ། རྟེན་འབྲེལ་ཡང་དག་པའི་ཡེ་ཤེས་སྣ་ཚོགས་འཆར་བས།
སྔགས་ནས་རྣམ་པ་ཀུན་གྱི་མཆོག་དང་ལྡན་པའི་ཡེ་ཤེས་ཀྱི་སྐུ་ཞེས་ཀྱང་གསུངས་སོ། །དེ་ནི་
ཆོས་སྐུའི་ངོ་བོ་ཉིད་སྐུ་སྟེ་དབྱེ་གཞིའོ། །དེ་ལ་གདོད་ནས་དྲི་མས་གོས་མ་མྱོང་བ་འོད་གསལ་
བའི་ཆ་ནི་མེ་ལོང་ཡེ་ཤེས་ཏེ་ལོངས་སྐུའོ། དེའི་དམིགས་པ་མེད་པའི་བྱམས་ཆེན་སེམས་ཅན་
ཐམས་ཅད་ལ་མཉམ་པར་ཁྱབ་པའི་ཆ་ནི་མཉམ་ཉིད་ཡེ་ཤེས་སོ། དེ་ལ་རྟེན་འབྲེལ་སྣ་ཚོགས་
འཆར་བའི་ཆ་ནས་སོར་རྟོག་ཡེ་ཤེས་དེས་སེམས་ཅན་ཐམས་ཅད་ཀྱི་དོན་སྒྲུབ་པའི་ཕྲིན་ལས་
ཀྱི་ཆ་ནས་བྱ་སྒྲུབ་ཡེ་ཤེས་སྤྲུལ་པའི་སྐུའོ། དེས་ན་ཀུན་གཞིའི་རྣམ་ཤེས་སོགས་ཀྱི་དྲི་མ་བྲལ་
བ་ལས་ཡེ་ཤེས་དེ་དང་དེ་སྣང་བ་ཡིན་གྱི་དེ་དེ་དག་ཏུ་འགྱུར་བ་ནི་མིན་ཏེ། དཔེར་ན་སྤྲིན་
བསལ་བས་ཉི་འོད་འབྱུང་ཡང་སྤྲིན་ཉི་འོད་དུ་གྱུར་པ་མ་ཡིན་པ་བཞིན་ནོ། དེ་རྣམས་ནི་
སངས་རྒྱས་རང་གི་གནས་ཚུལ་ལས་ཕྱེ་བ་ཡིན་ལ་གདུལ་བྱ་ལ་སྣང་བའི་གཟུགས་སྐུ་དང་
གསུང་དབྱངས་མཛད་པ་རྣམས་ནི་བྱ་བ་ཡུལ་ལ་ཡོད་པའི་ཕྲིན་ལས་ཀྱི་ཆ་གདུལ་བྱ་རང་རྒྱུད་
གཉིས་སྣང་གི་ཆས་བསྡུས་པའོ། །གཉིས་པ་ནི། སངས་རྒྱས་ཀྱི་ཡེ་ཤེས་ལ་མཉམ་རྗེས་ཀྱི་
རྣམ་གཞག་དོན་ལ་བཞག་ཏུ་མེད་ཀྱང་ཐ་སྙད་ཀྱི་ངོར་མཉམ་གཞག་ཁོ་ནར་བཞུགས་པ་ཡིན་
ལ། དེའི་ཚེ་གཉིས་སྣང་ས་བོན་དང་བཅས་པ་མེད་པའི་ཕྱིར་ཡེ་ཤེས་དེ་ལ་ཀུན་རྫོབ་མི་སྣང་
ངོ༌། དཔེར་ན་རབ་རིབ་བྲལ་ན་སྐྲ་ཤད་མི་སྣང་བ་བཞིན་ནོ། །འོ་ན་ཐམས་ཅད་མཁྱེན་པར་མི་
འགྱུར་རོ་སྙམ་ན། སྐྱོན་མེད་དེ། ཆོས་རྣམས་ཀྱི་གནས་ཚུལ་ཡོད་ངེས་ཐམས་ཅད་མཁྱེན་པའི་
ཕྱིར། བདེན་བཞིའི་གནས་ལུགས་ཤེས་པ་བཞིན་ནོ། །དེ་ལྟར་ཀླུ་སྒྲུབ་ཀྱིས། དེ་བཞིན་ཀུན་
170



རྫོབ་ཤེས་པ་དག། བློ་གྲོས་མིག་ནི་བྱེ་གྱུར་ཅིང་། མི་ཤེས་གཉིད་དང་བྲལ་གྱུར་ནས། སད་
པའི་ཚེ་ན་མི་གཟིགས་སོ། སྣང་ཚུལ་མཁྱེན་པ་ནི། སྣང་ཚུལ་ཉིད་གདུལ་བྱའི་རྒྱུད་ཀྱི་བསྡུས་
པ་གཟུགས་སྐུར་སྣང་བ་དང་ཆོས་གསུང་བར་སྣང་བ་ལྟ་བུའོ། །གཉིས་པ་གཞུང་དོན་ལ། ངོ་
བོ་ཉིད་སྐུ། ལོངས་སྐུ། སྤྲུལ་སྐུ། ཕྲིན་ལས་བཤད་པའོ། །དང་པོ་ལ། མདོར་བསྟན་པ་དང་
རྒྱས་པར་བཤད་པའོ། །དང་པོ་ནི། ཐུབ་པའི་ངོ་བོ་ཉིད་ཀྱི་ཆོས་སྐུ་ནི། དེ་ལ་ཟག་པ་མེད་པའི་
ཆོས་གང་དག་ཡོད་པ་ཐམས་ཅད་ངང་གིས་ཐོབ་པར་གྱུར་པའི་ཆ་དང་། དེ་སྔར་ནས་དྲི་མས་
རྣམ་པ་ཀུན་ཏུ་རྣམ་པར་དག་པ་དེ་དག་རང་བཞིན་དབྱེར་མེད་གཅིག་འདྲེས་པར་གྱུར་པ་དོན་
ལ་མཚན་ཉིད་མེད་པའི་མཚན་ཉིད་ཅན་ཞིག་གོ། །མདོ་ནི། མཚན་ཉིད་མེད་པ་ནི་དེ་བཞིན་
གཤེགས་པའོ། །ཞེས་སོ། །གཉིས་པ་ལ། ཟག་མེད་ཀྱི་ཆོས་བརྒྱ་བཞི་བཅུ་སོ་སོར་བཤད།
ཉོན་མོངས་མེད་པ་དང་སྨོན་གནས་མཁྱེན་པ་དམིགས་ཀྱིས་ཕྱེ་བ་། ཁྱབ་པ་དང་རྟག་པའི་
དོན་བསྟན་པའོ། །དང་པོ་ནི། ཟག་མེད་ཀྱི་ཆོས་གང་ཞེ་ན། ལམ་ཐམས་ཅད་ཀྱང་འདིའི་ཡུལ་
ཅན་གྱི་དྲི་མ་བྲལ་རིམ་གྱིས་ཐོབ་པས་ཅུང་ཟད་ཅུང་ཟད་བྲལ་བ་དང་ཐམས་ཅད་བྲལ་བའི་
དབྱེ་བས་བྱང་ཕྱོགས་ནས་ཆོས་སྐུའི་བར་རྣམས་བསྟན་པ། བྱང་ཆུབ་ཕྱོགས་མཐུན་ཚད་མེད་
དང་། རྣམ་པར་ཐར་དང་མཐར་གྱི་ནི། སྙོམས་འཇུག་དགུ་ཡི་བདག་ཉིད་དང་། ཞེས་པ་
རྣམས་བསྟན་ཟིན་ལ། འབྱུང་བ་བཞི་ཁ་དོག་བཞི་ནམ་མཁའི་རྣམ་ཤེས་རྣམས་ཀྱི་ཏིང་ངེ་
འཛིན་ཏེ། ཟད་པར་བཅུ་ཡི་བདག་ཉིད་ལ། རྟེན། སྒོམ་ཚུལ། སྒྲ་དོན་ནོ། །དང་པོ་ནི།
བསམ་གཏན་བཞི་པའི་དངོས་གཞིའོ། །གཉིས་པ་ནི། དང་པོར་སྒོམ་ཚུལ། ས་ལ་དམིགས་
རྟེན་མ་གསུངས་ལ། གཞན་སྣོད་ཆུས་བཀང་བ་མེ་འབར་བ་རླུང་ལུས་ལ་ཕོག་པ་ཚོན་སྔོ་སེར་
དམར་དཀར་གྱི་དཀྱིལ་འཁོར་མཐོ་གང་ངམ་སོར་བཞི་པའི་བུག་པ་མར་མེའི་འོད་རྩིག་ངོས་
ལ་ཕོག་པ་རྣམས་ལ་དམིགས་ནས་དེ་དག་གི་མིང་ས་སོགས་ཡིད་ལ་བྱས་ནས་དེ་དང་དེས་
171



ཆོས་ཀུན་ལ་ཁྱབ་པར་བསྒོམ་ཞིང་དེ་བརྟན་པའི་མཚན་མར་ནམ་མཁར་གནས་པའི་ནོར་བུའི་
རླུང་གཡབ་དང་ཟླ་བ་དམར་པོ་ལྟ་བུ་དང་འདུག་པ་ལྟར་མི་གཡོ་བ་དང་དམིགས་རྟེན་ཁ་དོག་
དེ་རྣམས་ནམ་མཁར་འཕགས་ནས་ནོར་བུའི་རླུང་ཡབ་ལྟར་མཁར་སྣང་བ་དང་བུ་ག་བསྐྱེད་
ནས་ནམ་མཁའ་ལྟར་འཕེལ་བ་དང་རབ་ཏུ་དང་བས་ཕྱོགས་ཀུན་སྣང་བ་འདྲ་བ་རྣམས་འགྲུབ་
པའི་རྟགས་སོ། ཆུ་ལྦུ་བ་ཅན་མེ་དུ་བ་ཅན་རླུང་རླངས་པ་ཅན་སྔོ་སོགས་བཞི་ལ་མེ་ཏོག་གེ་
སར་དང་སྡོང་བུ་མེད་པ་ལྟ་བུ། བུ་ག་བསྐྱེད་མི་ནུས་པ་ཐོགས་བཅས་སུ་སྣང་བ་ནི་མི་འགྲུབ་
པའི་རྟགས་སོ། ཕྱིས་གོམས་ནས་ སོ་སོར་དམིགས་པ་མཐོང་བའི་མོད་ལ་ཏིང་ངེ་འཛིན་
གསལ་བར་འགྱུར་ཞིང་། གཅིག་ནས་མང་པོ་སོགས་དང་ཆུ་དང་ནམ་མཁར་གོམ་པ་འདོར་བ་
དང་སར་འཛུལ་བ་དང་མེ་སྦར་བ་དང་རླུང་ལྟར་མགྱོགས་པ་དང་བེཌུརྱ་སོགས་ཀྱི་ས་གཞིར་
བསྒྱུར་བ་དང་རྩིག་པ་ལ་ཐོགས་མེད་འགྲོ་བ་དང་གཉིད་རྨུགས་རྒྱང་རིང་དུ་བྱེད་དོ། གསུམ་
པ་ནི། རྒྱུན་མི་འཆད་དུ་མཐའ་ཡས་པར་སྤྲོ་བའོ། ཟིལ་གྱིས་གནོན་པའི་སྐྱེ་མཆེད་ནི། རང་ལ་
གཟུགས་ལ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་བཅུད་ཀྱི་སེམས་ཅན་དང་ཆེན་པོ་སྣོད་
ཀྱི་འཇིག་རྟེན། བཟང་པོ་ལྷ་དང་ངན་པ་མི་ལ་བལྟ་ཞིང་གཟུགས་དེ་དག་ཟིལ་གྱིས་མནན་
ནས་ ཞི་ གནས་ ཀྱིས་ཤེས། ལྷག་ མཐོང་ གིས་ མཐོང་ བ་ ནི་ཟིལ་ གནོན་ གཉིས། རང་ལ་
གཟུགས་མེད་པར་འདུ་ཤེས་པ་དེ་ལྟར་བལྟ་བ་ཟིལ་གནོན་གཉིས་བཞི་པོ་འདི་ནི་རྣམ་ཐར་
དང་པོ་གཉིས་ ལས་ འབྱུང་བའོ། །རང་ལ་ གཟུགས་མེད་པར་འདུ་ཤེས་པ་ཁོ་ནས་ཕྱིའི་
གཟུགས་ཁ་དོག་ལྷན་སྐྱེས་སྔོན་པོ་དང་སྦྱར་བའི་སྔོན་པོ་ལྟ་བུར་སྟོན་པ་གཉིས་ཀར་འོད་སྔོན་
པོ་འབྱུང་བ་རྣམས་བལྟ་ཞིང་ཟིལ་གྱིས་མནན་ནས་ཤེས་མཐོང་ངོ༌། །དེ་བཞིན་སེར་དཀར་
དམར་པོར་བལྟ་བ་ནི་ཟིལ་གནོན་བཞི་སྟེ་དབྱིབས་ཀྱི་བཞི་ཁ་དོག་གི་བཞིར་རབ་ཏུ་དབྱེ་བས་
རྣམ་བརྒྱད་དང༌། མདོར་ཁ་དོག་ལ་ལྷན་སྐྱེས་དང་སྦྱར་བྱུང་གི་དཔེ་གཉིས་གཉིས་ཀྱང་
172



གསུངས་སོ། །སྒྲ་དོན་ནི་དབང་འབྱོར་བའི་ཕྱིར་དམིགས་པ་ཟིལ་གྱིས་གནོན་པའོ། དེ་ནས།
ཉོན་མོངས་མེད་དང་སྨོན་མཁྱེན་དང་། མངོན་ཤེས་སོ་སོར་ཡང་དག་རིག། ལེན་པ་གནས་པ་
གཏོང་བ་ལ་མངའ་བརྙེས་པས་ལུས་ཡོངས་དག་དང་སྤྲུལ་སྒྱུར་ལ་མངའ་བརྙེས་པས་དམིགས་
པ་ཡོངས་དག་དང་ཏིང་ངེ་འཛིན་ལ་མངའ་བརྙེས་པས་ཐུགས་ཡོངས་དག་དང་ཡེ་ཤེས་ལ་
མངའ་བརྙེས་པས་མཁྱེན་པ་ཡོངས་དག་སྟེ་རྣམ་པ་ཐམས་ཅད་དག་གཞི་དང་། ཚེ་བྱིན་གྱིས་
བརླབས་ནས་བསྐལ་པའི་བར་དུ་གནས་ནུས་པ་དང་སེམས་ཀྱིས་ཇི་ལྟར་འདོད་པའི་ཏིང་ངེ་
འཛིན་ལ་འཇུག་ནུས་པ་དང་ཡོ་བྱད་ནོར་གྱི་ཆར་འབེབས་ནུས་པ་དང་ཁམས་གོང་ན་མྱོང་
འགྱུར་ལས་འདོད་པར་མྱོང་བར་བྱེད་པ་ལྟ་བུ་དང༌། བསམ་གཏན་ལས་མ་ཉམས་པར་འདོད་
པར་སྐྱེ་ནུས་པ་ལྟ་བུ་དང་ས་ཆུར་ཆུ་སར་སོགས་མོས་པ་ཙམ་གྱིས་བསྒྱུར་ནུས་པ་དང༌ །
གཞན་དོན་ཟད་པ་མེད་པའི་སྨོན་ལམ་འགྲུབ་པ་དང་རྫུ་འཕྲུལ་དཔག་མེད་གདུལ་བྱ་འདུལ་
ཕྱིར་སྟོན་པ་དང་། སོ་སོ་ཡང་དག་པར་རིག་པའི་ཡེ་ཤེས་དང་བསམ་པ་དང་འཚམ་པར་ཆོས་
སྟོན་པ་སྟེ་དབང་བཅུ་དང་ནི་སྟོབས་བཅུ་དང་མི་འཇིགས་པ་ནི་བཞི་དག་དང་། སྒོ་གསུམ་གྱི་
སྤྱོད་པ་ཤིན་ཏུ་དག་པས་གཞན་ལ་བཅབ་དགོས་མི་འབྱུང་བས་འཁོར་གྱི་ནང་དུ་བག་བརྐྱང་
ནས་གསུང་བ་ནི་བསྲུང་བ་མེད་པ་རྣམ་གསུམ་དང༌། ཆོས་ཉན་པ་གུས་མ་གུས་ཆ་མཉམ་ཅན་
གསུམ་ལ་ཆགས་སྡང་ཆ་མཉམ་གྱི་གཡེང་བ་གསུམ་མི་མངའ་བར་བཏང་སྙོམས་ཀྱི་དྲན་པ་
ཉེར་གཞག་རྣམ་གསུམ་དང་སེམས་ཅན་གྱི་དོན་དུས་ཡོལ་གྱི་བསྙེལ་བ་མི་མངའ་བའི་མཛད་
པ་འབྲས་བུ་ཅན་གྱི་ཆོས་ཉིད་དང༌། སྒྲིབ་གཉིས་ཀྱི་བག་ཆགས་ཡང་དག་པར་བཅོམ་པས་རྒྱུ་
བ་དང་གནས་པ་ནམ་དུ་ཡང་ཀུན་མཁྱེན་མིན་པའི་སྤྱོད་པ་ལུས་ངག་འགྱུར་བ་མེད་པ་དང་།
སུ་དར་སུ་རྒུད་ཅེས་ཉིན་མཚན་ལན་དྲུག་ཏུ་སྐྱེ་བོ་ཐམས་ཅད་ཐུགས་རྗེ་ཆེན་པོས་གཟིགས་པ་
དང་། ཐུབ་པ་ཁོ་ནའི་མ་འདྲེས་ཆོས། བཅོ་བརྒྱད་བཤད་པ་གང་ཡིན་དང་། སྐུ་གསུམ་གྱི་བྱང་
173



ཆུབ་བརྙེས་ནས་སེམས་ཅན་ཀུན་གྱི་ཐེ་ཚོམ་གཅོད་པའི་རྣམ་པ་ཐམས་ཅད་མཁྱེན་ཉིད་དང་།
དེ་དག་ཐམས་ཅད་ཡོངས་སུ་རྫོགས་པས་ཆོས་ཀྱི་སྐུ་ཞེས་བརྗོད་པ་ཡིན་ནོ། མདོ་ནི། ཟག་པ་
མེད་པའི་ཆོས་དེ་དག་ཀྱང་གང་ལགས། བཀའ་སྩལ་པ། བྱང་ཆུབ་ཀྱི་ཕྱོགས་ཀྱི་ཆོས་སོ་
བདུན་དང༌། ཞེས་སོགས་སོ། གཉིས་པ་ནི། ཉན་ཐོས་དང་རང་རྒྱལ་གྱི་ཉོན་མོངས་པ་མེད་
པའི་ལྟ་བ་ནི་གཞན་གྱི་ཉོན་མོངས་པ་སྐྱེ་བའི་རྐྱེན་སྤོང་བ་ཙམ་དང་རང་རྒྱུད་མེད་པ་ཙམ་ཡིན་
ལ། མི་ལ་སོགས་པའི་གདུལ་བྱ་མང་པོའི་རྒྱུད་ཀྱི་ཉོན་མོངས་ཡོངས་སུ་སྤོང་བ་ཉིད་དང་གྲོང་
ལ་སོགས་པ་རྣམས་སུ་ཕེབས་པ་ཙམ་གྱིས་དེར་གནས་པའི་སྐྱེ་བོ་རྣམས་ཀྱི་ཉོན་མོངས་རྣམས་
རྒྱུན་གཅོད་པའི་མཐུ་ཡོད་པའི་ཏིང་ངེ་འཛིན་ནི་རྒྱལ་བ་སངས་རྒྱས་ཀྱི་ཉོན་མོངས་མེད་པའོ།
ཡང་ཉན་རང་གི་སྨོན་གནས་ཤེས་པ་ནི་ཤེས་བྱ་གང་རུང་ཞིག་ཤེས་པར་སྨོན་ནས་སྨོན་ལམ་
སྔོན་དུ་སོང་བ་ལས་སྨོན་པའི་གནས་དེ་ཤེས་པ་ཡིན་ལ། སངས་རྒྱས་ཀྱི་སྨོན་གནས་མཁྱེན་
པ་ནི། གཟོད་ནས་ལྷུན་གྱི་གྲུབ་པ་དང་ཆགས་པ་སྤངས་བ་དང་ཐོགས་པ་མེད་པར་འཇུག་པ་
དང་རྟག་ཏུ་མཉམ་གཞག་ལ་གནས་པ་དང་། དེའི་ངང་ལས་ཐེ་ཚོམ་ཅན་གྱི་དྲི་བ་ཀུན་གྱི་ལན་
འདེབས་ནུས་པར་བཞེད་དོ། །གསུམ་པ་ནི། ཆོས་སྐུ་ཡེ་གདོད་ནས་ལྷུན་གྲུབ་ཏུ་བཞུགས་ན་
སེམས་ཅན་ཐམས་ཅད་ལ་མི་སྣང་བ་ཅི། གཞན་དོན་མི་འབྱུང་བའི་སངས་རྒྱས་ཀྱང་ཡོད་པ་
ཡིན་ནམ་སྙམ་ན། དྲི་མ་གློ་བུར་བར་ཤེས་ནས་མཉམ་ཉིད་ཀྱི་རྣལ་འབྱོར་སྒོམ་པའི་རྒྱུ་ནི།
ཡོངས་སུ་སྨིན་པར་གྱུར་པ་ནས་དད་པ་ལ་སོགས་པའི་རྐྱེན་གྱིས་གསོས་བཏབ་པ་གདུལ་བྱ་
གང་དང་གང་ལ་འདུལ་བྱེད་གང་དང་ནི་གང་གི་ཚེ་ཕྲིན་ལས་ཀྱི་བྱ་བས་དྲི་མ་བསལ་ཞིང་
རྟོགས་པ་འཕེལ་བའི་སྒོ་ནས་ཕན་པར་གྱུར་པ་ན་གདུལ་བྱ་དེའི་དག་སྣང་དང་འཚལ་པར་དེ་
ལ་དེ་སྣང་ངོ༌། དེ་ལྟ་མིན་པར་སེམས་ཅན་ཐམས་ཅད་ཀྱིས་མི་མཐོང་བའི་ཚུལ་ནི། དཔེར་ན་
ལྷའི་རྒྱལ་པོས་ཆར་ཕྱོགས་རིས་མེད་པར་ཕབ་པས། ས་བོན་ནུས་ལྡན་ལས་འབྲས་བུ་བསྐྱེད་
174



ཀྱང་། ས་བོན་རུལ་པ་ལྟ་བུའི་མི་རུང་བ་ལས་འབྲས་བུ་མི་འཁྲུངས་པ་ལྟར། སངས་རྒྱས་
རྣམས་ནི་དུས་གསུམ་རྒྱུན་ཆད་མེད་པར་བྱུང་བར་གྱུར་ཀྱང་མ་རིག་པས་བསྒྲིབས་པའི་སྐལ་
བ་མེད་པ་རྣམས་ཀྱི་འབྲས་བུ་བཟང་པོ་མི་མྱོང་ཞིང་མི་འཐོབ་པོ། དེས་ན་རྣམ་ཤེས་ལ་མི་སྣང་
བས་ཆོས་སྐུ་ཁྱབ་རྟག་མིན་པར་མི་འགྱུར་ཏེ། ལྷའི་ཆར་དེ་ལྟར་མཛད་པ་རྒྱ་ཆེ་བའི་ཕྱིར་
སངས་རྒྱས་ཁྱབ་པར་ངེས་པར་བརྗོད། འདུས་མ་བྱས་ཤིང་ལྷུན་གྱི་གྲུབ། ཅེས་རྒྱུད་བླར་
གསུངས་པ་ལྟར། དེ་ཉིད་ཟད་པ་མེད་པའི་ཕྱིར། རྟག་པ་ཞེས་ཀྱང་བརྗོད་པ་ཡིན། གཉིས་པ་
ལོངས་སྐུ་ལ་བསྟན་བཤད་གཉིས། དང་པོ་ནི། སངས་རྒྱས་རང་གི་གནས་ཚུལ་ལ་ཡེ་ཤེས་ཀྱི་
མཚན་དཔེ་འབར་ལ། ཐེག་ཆེན་འཕགས་པ་ལ་དེ་ལས་དམན་པ་དང་། ཉན་ཐོས་སོགས་ལ་
དེ་ལས་ཀྱང་རགས་པའི་མཚན་དཔེ་སྣང་བའོ། དེས་ན་གཞན་སྣང་གི་ལོངས་སྐུའི་དབང་དུ་
བྱས་ནས། མཚན་ནི་སུམ་ཅུ་རྩ་གཉིས་དང༌། དཔེ་བྱད་བརྒྱད་ཅུའི་བདག་ཉིད་འདི། ཐེག་
ཆེན་ཁོ་ནའི་ཆོས་ལ་ཉེ་བར་ལོངས་སྤྱོད་པའི་ཕྱིར། ཐུབ་པའི་ལོངས་སྤྱོད་རྫོགས་སྐུར་བཞེད་
དོ། མདོ་ནི། སངས་རྒྱས་བཅོམ་ལྡན་འདས་རྣམས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་
གཉིས་དང་། ཞེས་སོགས་སོ། གཉིས་པ་ལ་མཚན། དཔེ་བྱད་བཤད་པའོ། །དང་པོ་ནི། སྔོན་
ལས་ཀྱི་རྒྱུ་དང་མཚན་རང་གི་གནས་ཚུལ་དང་སྔ་ལྟས་ཀྱི་འབྲས་བུ་གསུམ་གསུམ་གྱིས་སྟོན་
ཏེ། སྔོན་བླ་མ་བསུ་སྐྱེལ་དང་ཆོས་ཉན་ལ་བསྟོད་པ་དང་མཆོད་རྟེན་ལ་བསྟི་སྟང་བྱས་པའི་
རྒྱུས་ཕྱག་ཞབས་ལ་རྩིབས་སྟོང་ལྡན་པའི་འཁོར་ལོ་བ་སོ་ལ་བརྐོས་པ་འདྲ་བས་མཚན་པ་
དང་དེ་ནི་འཁོར་ཤིན་ཏུ་མངའ་བའི་སྔ་ལྟས་སོ། དེ་བཞིན་སྦྱར་ནས། དམ་བཅའ་བརྟན་པ་
རུས་སྦལ་གྱི་ལྟོ་བ་ལྟར་ཞབས་ཐིལ་མཉམ་པ་ནི་མི་གཡོ་བའི་དང་། བསྡུ་བ་བཞིར་གོམས་
པས་ཕྱག་དང་ཞབས་ཀྱི་སོར་མོའི་བར་སོར་གདུབ་བཞེས་པ་ལ་མི་གནོད་དྲ་བས་འབྲེལ་བ་
བྱ་ངང་པའི་ལྟ་བུ་ནི་འཁོར་མྱུར་དུ་འདུ་བའི་དང་། བཟའ་བཏུང་ཞིམ་ལ་མང་བ་གཞན་ལ་
175



སྦྱིན་པས་ཕྱག་ནི་ཞབས་བཅས་འཇམ་ཞིང་གཞོན་ཤ་ཆགས་པ་དང༌། འདིའི་སྐུ་ནི་ཞབས་
མཐིལ་གཉིས་ཕྱག་མཐིལ་གཉིས་ཕྲག་པ་གཉིས་ལྟག་པ་སྟེ་བདུན་པོ་དོག་ཏུ་སྐྱོང་མེད་པར་
གཞན་དང་མཉམ་པས་མཐོ་བ་དེ་གཉིས་ནི་བཟའ་བཅའ་དང་བཏུང་བ་ཉམས་སུ་བདེ་བ་ཐོབ་
པའི་ལྟས་དང་བཅིངས་པ་བཀྲོལ་བས་སོར་མོ་རིང་བ་ཞབས་མཐིལ་གྱི་དཀྱུས་དང་མཐོ་
མཉམ་པ་དང་། སྲོག་བསྐྱབས་པས་རྙིང་པ་ཡངས་པ་ཞབས་བཞི་ཅ་ཕྱིར་འཕགས་པ་དང་སྲོག་
གཅོད་སྤསང་པས་སྐུའི་རིང་ཐུང་ལ་མི་ཕལ་པའི་ཁྲུ་ཕྱེད་དང་བཅུ་གཅིག་ཡོད་པས་བྱིན་ལས་
ཁྲུ་བདུན་གྱི་ཆེ་ཞིང་དགྱེ་སྐུར་མ་སོང་བས་དྲང་བ་དང་གསུམ་ནི་སྐུ་ཚེ་རིང་བའི་དང་། དགེ་
བའི་ཆོས་བླངས་པས་ཞབས་པུས་མོའི་ལྷ་ང་དང་ལོང་བུ་ཕྱིར་འབུར་བ་མི་མངོན་པ་དང་།
དགེ་བ་བླངས་པ་ཆེར་སྤེལ་བས་སྐུའི་སྤུ་ནི་གྱེན་དུ་ཙེ་མོ་ཕྱོགས་པ་དང་གཉིས་ནི་མི་མཉམ་
པའི་ཆོས་དང་ལྡན་པའི་དང༌། རིག་པ་དང་བཟོའི་ལས་རང་གི་བླངས་ཤིང་གཞན་ལ་སྦྱིན་
པས་བྱིན་པ་འཚམ་ལ་ཟླུམ་པ་རི་དགས་ཨེ་ཎ་ཡ་སྟེ་ཤ་བའི་བྱིན་པ་ཀྲ་བ་ནི་མྱུར་དུ་འཛིན་
པའི་དང་། སེར་སྣ་མ་བྱས་པས་མ་བཏུད་པར་ཕྱག་མཐིལ་པུས་མོའི་ལྷ་ངར་སླེབས་པས་རིང་
ཞིང་མཛེས་པ་ནི་ཡོ་བྱད་མང་བ་དང་དུལ་བའི་དང་། མཛའ་བ་མ་ཕྱེ་བ་དང་གཞན་ཚངས་
སྤྱོད་ལ་བསྐུལ་ཞིང་གསང་ཚིག་བསྲུངས་པས་རྟ་ཅང་ཤེས་ལྟར་འདོམས་ཀྱི་སྦ་བ་སྦུབས་སུ་
ནུབ་པ་མཆོག་ནི་བུ་མང་བའི་དང༌། གཞན་ལ་གོས་སྟན་བྱིན་པས་ལྤགས་པ་གསེར་གྱི་མདགོ་
ལྟར་སྣུམ་པ་དང་། ཁང་པ་དང་ཡུལ་གནས་སྦྱིན་པས་ལྤགས་པ་སྐྱེ་སྲབ་ལ་འཇམ་པ་དང་
གཉིས་ནི་གོས་སྟན་ཁང་བཟང་གནས་བཟང་ཐོབ་པའི་དང༌། འདུ་འཛི་སྤངས་པས་བ་སྤུ་ནི་བུ་
ག་གཅིག་ན་གཉིས་མེད་པར་རེ་རེ་ནས་གཡས་འཁྱིལ་ལེགས་འཁྲུངས་དང་། མཁན་སློབ་ཕ་
མ་སོགས་ཚུལ་བཞིན་བཀུར་བས་ཞལ་གྱི་སྨིན་མཚམས་སུ་སྤུ་དཀར་འཇམ་འོད་དང་ལྡན་པ་
ཤིན་ཏུ་ཕྲ་བ་སུམ་ཅུ་རྩ་གཉིས་ཀྱི་མཛོད་སྤུ་གཡས་འཁྱིལ་གྱིས་བརྒྱན་པ་དག་གཉིས་ནི་
176



མཉམ་པར་མེད་པའི་དང༌། སྨོད་ལན་དུ་སྙན་པར་སྨྲས་པས་རོ་སྟོད་ཕེལ་ཀ་ཆེ་བ་སེང་གེའི་
འདྲ་བ་དང༌། ལེགས་བཤད་མཐུན་པར་འཛིན་པས་འདིའི་དཔུང་པའི་མགོ་རྒྱས་ཤིང་ཟླུམ་པ་
དང་གཉིས་ནི་ཐུབ་པ་མེད་པའི་དང༌། ནད་པ་སྨན་དཔྱད་རིམ་གྲོ་བྱིན་པས་ཐལ་གོང་མགྲིན་
པ་ཟླུམ་ཞིང་མཐོང་ག་རྒྱས་པ་དང་། འདི་ལ་རྩི་དང་ཕན་པའི་ཟས་སྦྱིན་པས་ཕལ་ལ་རོ་མི་
ཞིམ་ལ་ཡང་རོ་མཆོག་ཏུ་སྣང་བ་དང་གཉིས་ནི་ནད་ཉུང་བའི་དང་། གཞན་ལ་སྐྱེད་མོས་ཚལ་
བྱིན་པས་སྐུ་ནི་རིང་ཐུང་དང་འདོམ་ཚད་སྙོམས་པས་ཤིང་ནྱ་གྲོ་དྷ་ལྟར་མཆུ་ཞེང་གབ་པ་དང་།
གཙུག་ལག་ཁང་བྱིན་པས་གཙུག་ཏོར་གཡས་འཁྱིལ་ཟླུམ་པོ་དབུའི་སྟེང་དུ་སོར་བཞི་ཙམ་
འཕགས་པ་ལྡན་པ་དང་གཉིས་ནི་མངའ་ཐང་ཆེ་བའི་དང༌། ཚིག་སྙན་ཅིང་འཇམ་པ་ཁོ་ན་སྨྲས་
པས་ལྗགས་ཀྱིས་སྐུ་མཚམས་དང་ སྙན་ གྱི་བར་དུ་ཁེབས་ པས་རིང་ཞིང་མཛེས་པ་དང༌།
ཐམས་ཅད་ལ་དམ་པའི་ཆོས་གོ་བར་བྱས་པས་གསུང་ཚང་པའི་དབྱངས་ལྟར་ནང་དུ་ཇི་ལྟ་
བར་ཕྱིར་ཐག་རིང་དུའང་ཐོས་པ་དང་གཉིས་ནི་ཡན་ལག་ལྔ་ལྡན་གྱི་གསུང་མངའ་བའི་དང༌།
ཡན་ལག་ལྔ་ནི། ཡོངས་སུ་ཤེས་ཤིང་ཤེས་པར་འགྱུར་བ་དང༌། མཉན་ན་དགའ་བ་དང་ཟབ་
ཅིང་དབྱངས་རྗེས་སུ་འབྱུང་བ་དང་བཏང་མི་བྲ་བ་མ་འཁྲུགས་ཤིང་གསལ་བའོ། ཚིག་འཁྱལ་
སྤངས་པས་འགྲམ་པ་ཟླུམ་རྒྱས་སེང་གེའི་འདྲ་བ་ནི་ཚིག་ལ་ཀུན་གྱིས་ཉན་པའི་དང་། སྐྱེ་བོ་
ཐམས་ཅད་བཀུར་བས་ཚེམས་ཤིན་ཏུ་དཀར་བ་དང་། འཚོ་བ་རྣམ་པར་དག་པས་ཚེམས་རིང་
ཐུང་མེད་པར་ཚད་མཉམ་པ་གཉིས་ནི་འཁོར་སྔ་ནས་སོགས་པའི་དང༌། བདེན་པའི་ཚིག་
འབའ་ཞིག་སྨྲས་པས་ཚེམས་ཐགས་བཟང་བ་དང་། ཕྲ་མ་སྤངས་པས་ཚེམས་གྲངས་ནི་བཞི་
བཅུ་ཐམ་པ་ཚང་བ་དང་གཉིས་ནི་འཁོར་དབྱེར་མི་ཕྱེད་པའི་དང་། བྱམས་པའི་མིག་གིས་
བལྟས་པས་སྤྱན་དཀར་ནག་མ་འདྲེས་པ་ནག་པོའི་ས་ནི་མཐོན་མཐིང་འདྲ་བ་དང། ཆགས་
སྡང་རྨོངས་པ་མེད་པར་བལྟས་པས་སྤྱན་གྱི་རྫི་མ་ལ་འདྲེས་པ་བ་ཁྱུ་མཆོག་གི་དང་འདྲ་བ་
177



.གཉིས་ནི་ཀུན་ནས་འཛེས་པའི་སྔ་ལྟས་སོ། དེ་ལྟར་ན། འདི་དག་སུམ་བཅུ་རྩ་གཉིས་མཚན།
དེ་དག་གི་རྒྱུ་བསྟན་པ་འདི་ལ་མཚན་ནི་གང་གང་གི། སྒྲུབ་པར་བྱེད་པའི་རྒྱུ་གང་ཡིན། དེ་
དང་དེ་ནི་རབ་རྫོགས་པས། མཚན་ནི་འདི་དག་ཡང་དག་འགྲུབ། དེ་གང་ཞེ་ན། བླ་མ་སྐྱེལ་
ལ་སོགས་པ་དང་། ཡང་དག་བླངས་པ་བརྟན་པ་དང༌། བསྡུ་བ་རྟེན་དང་གྱ་ནོམ་པའི། དངོས་
པོ་སྦྱིན་དང་བསད་བྱ་བ་། ཐར་བར་བྱེད་དང་དགེ་བ་ནི་། ཡང་དག་བླངས་པ་སྤེལ་ལ་སོགས་
སྒྲུབ་བྱེད་རྒྱུ་ཡི་མཚན་ཉིད་དེ། མདོ་ལས་ཇི་སྐད་འབྱུང་བ་བཞིན། ཞེས་གསུངས་པ་རྣམས་
བཀྲོལ་ཟིན་ཏོ། གཉིས་པ་ནི། འདུ་བྱེད་ལས་དབེན་པས་ཐུབ་པའི་སེན་མོ་ཟངས་མདོག་དང་
། ཕན་བདེའི་ཐུགས་མངའ་བས་སེན་མོ་མདོག་སྣུམ་པ་དང་། རིགས་མཐོ་བས་སེན་མོ་མཐོ་
བ་དང་། ཁ་ན་མ་ཐོ་མེད་པས་སོར་མོ་རྣམས་ཟླུམ་པ་དང་། དགེ་བ་ཚོགས་པས་སོར་མོ་རྒྱས་
པ་དང་། དགེ་བ་གྲུབ་པས་སོར་མོའི་རྩེ་མོ་བྱིན་གྱིས་ཕྲ་བ་དང་། འཚོ་བ་རབ་ཏུ་བསྲུངས་པས་
རྩ་ལྤགས་པའི་ཕྱིར་མི་མངོན་པ་དང༌། ཉོན་མོངས་མེད་པས་རྩ་མདུད་པ་མེད་པ་དང་དབེན་
པའི་ཆོས་མངའ་བས་ལོང་བུ་ནང་དུ་འབུར་བ་མི་མངོན་པ་དང༌། འགྲན་ཟླ་མེད་པས་ཞབས་
གཉིས་རིང་ཐུང་ཆེ་ཆུང་མེད་པར་མཉམ་པ་དང༌། མིའི་སེང་གེ་ཡིན་པས་བརྗིད་པར་སེང་གེ་
དང༌། མིའི་གླང་ཆེན་ཡིན་པས་ཐད་ཀར་གླང་ཆེན་དང་། ནམ་མཁར་གཤེགས་པས་བྱ་ངང་
པའི་དང་ནི་མིའི་ཁྱུ་མཆོག་ཡིན་པས་འཁོར་གྱི་སྣ་འདྲེན་པ་ཁྱུ་མཆོག་གི་སྟོབས་ཀྱིས་གཤེགས་
པ་དང་། གཐུན་པའི་ལམ་མངའ་བས་གཡས་ཕྱོགས་ནས་འབྱོན་ཞིང་གཡས་ནས་ལྡོག་པ་དང་
། བལྟས་ན་མཛེས་པར་གཤེགས་པ་དང་། ཐུགས་མ་ཡོ་བར་སྐུ་དྲང་པོར་གཤེགས་པ་དང༌།
དག་པའི་ཡོན་ཏན་སྟོན་པས་སྐུ་འགྱིང་ལེགས་པ་འཁྲིལ་བག་ཆགས་པ་དང༌། སྡིག་པ་མེད་
པས་སྐུ་དྲི་མེད་བྱི་དོར་བྱས་འདྲ་དང་། གདུལ་བྱར་འཚམ་པའི་ཆོས་སྟོན་པས་སྦོམ་ཕྲ་དང་
སབས་ཕྱེད་པའི་རིམ་པར་འཚམ་པ་དང༌། ཀུན་སྤྱོད་དག་པས་སྐུ་གཙང་བ་དང༌། ཐུགས་
i78



འཇམ་པས་སྐུ་འཇམ་པ་རེག་ན་བདེ་བ་དང༌། ཐུགས་དག་པས་སྐུ་དག་པ་དང་ཆོས་འདུལ་བ་
རྫོགས་པས་མཚན་སོ་གཉིས་ནི་ཡོངས་སུ་རྫོགས་པ་དང༌། ཡོན་ཏན་ཡངས་ཤིང་བཟང་བས་
སྐུའི་ཁོ་ལག་ཁྱོན་ཆེ་བ་ཡངས་ཤིང་བཟང་བ་དང་ཐུགས་ཐམས་ཅད་ལ་སྙོམས་པས་གོམ་པ་ཆེ་
ཆུང་སྙོམས་པ་དང༌། སྤྱན་གཉིས་ནི་གཟིགས་པ་དག་པ་དང་འཇམ་པའི་ཆོས་སྟོན་པས་སྐུ་
གཞོན་ཤ་ཅན་ཉིད་དང་། ཐུགས་མི་ཞུམ་པས་སྐུ་ཤ་ཞུམ་པ་མེད་པ་དང༌། མི་དགེ་བ་ཐམས་
ཅད་བྱུང་བས་སྐུ་ཤ་ཁེངས་ཏེ་རྒྱས་པ་དང་ཡང་སྲིད་བཅོམ་པས་སྐུ་མི་ལྷོད་པར་ཤིན་ཏུ་གྲིམས་
པའི་སྐུ་ཉིད་དང་། རྟེན་འབྲེལ་སྟོན་པས་ཡན་ལག་རྣམས་ཀྱི་རིང་འོས་རིང་ཐུང་འོས་ཐུང་བ་
ཤིན་ཏུ་རྣམ་པར་འབྱེས་པ་དང་། སྤྱན་ལ་རབ་རིབ་སོགས་གཟིགས་པར་སྒྲིབ་པ་མེད་ཅིང་
མིག་རྣག་སོགས་མི་འབྱུང་བས་དག་པ་དང་སློབ་མ་ཁྲིམས་ལྡན་འཁོར་བས་སྐུའི་ཕྱལ་ཟླུམ་པ་
དང༌། འཁོར་བའི་སྐྱོན་མེད་པས་རྐེད་སྐབས་ཕྱིན་པ་དང་། ང་རྒྱལ་མེད་པས་ཕྱལ་མ་རྙོངས་
པ་རྒྱུ་ལྟོངས་མིན་པ་དང་། ཆོས་སྟོན་པ་ཟད་པ་མེད་པས་ཕྱལ་ལ་མཐོ་ཀྱོང་མེད་པ་ཕྱུང་ངེ་བ་
དང་ཆོས་ཟབ་མོ་རྟོགས་པས་ལྟེ་བའི་ཁུང་བུ་ནི་གཏིང་ཟབ་པ་དང་། གདམ་ངག་འཛིན་པའི་
སློབ་མ་འདུ་བས་ལྟེ་བའི་རི་མོ་གཡས་ཕྱོགས་འཁྱིལ་བ་དང་། སྤྱོད་ལམ་མཛེས་པའི་དགེ་
འདུན་འདུ་བས་སྐུའི་སྤྱོད་པ་ཀུན་ནས་ལྟ་ན་སྡུག་པ་དང༌། སྒོ་གསུམ་གྱི་ཀུན་སྤྱོད་གཙང་བ་
དང༌། ཆོས་ནག་པོ་བྲེལ་བས་སྐུ་ལ་ནི་རྨེ་བ་དང་ཤ་མཚན་གནག་བག་མེད་པ་དང་། ཉམས་
སུ་ལེན་བདེ་བའི་ཆོས་སྟོན་པས་ཕྱག་ནི་ཤིང་བལ་ལྟར་འཇམ་པ་དང༌། དགེ་སྦྱོང་ཆེན་པོ་
བརྙེས་པས་ཕྱག་གི་རི་མོ་ལ་སྣུམ་པའི་མདངས་ཡོད་པ་དང༌། བརྟན་པར་བཞུགས་པས་ཕྱག་
གི་རི་མོ་ཟབ་པ་དང་། བཟོད་པའི་ཆོས་སྟོན་པས་ཕྱག་གི་རི་མོ་རིང་བ་དང༌། བསླབ་པ་ཕྲ་མོ་
ནས་འཆའ་བས་ཞལ་སྒྲོས་ནི་ཧ་ཅང་མི་རིང་བ་དང༌། གཟུགས་བརྙན་འཇིག་རྟེན་དུ་བཀྱེ་བས་
མཆུ་ནི་མེ་ཏོག་བིམ་པ་ལྟར་དམར་ཞིང་གཟུགས་བརྙན་སྣང་བ་དང་། ཚིག་འཇམ་པོས་འདུལ་
179



བས་ལྗགས་བདེ་ཞིང་མཉེན་པ་དང་། ཡོན་ཏན་ཕྲ་བའི་ཚོགས་དང་ལྡན་པས་ལྗགས་སྲབ་པ་
དང༌། ཆོས་འདུལ་བ་གཏིང་དཔག་དཀའ་བས་ལྗགས་དམར་བ་དང་། བསྙེངས་པ་མི་མངའ་
བས་འབྲུག་གི་སྒྲ་ལྟར་བརྗིད་པ་ཉིད་ལྡན་པ་དང༌། འཇམ་པར་སྨྲ་བའི་སློབ་མ་མངའ་བས་
གསུང་མཉེན་ཅིང་འཇམ་པ་དང༌། སྲིད་པར་ཀུན་ཏུ་སྦྱོར་བ་ལས་འདས་པས་མཆེ་བ་ཟླུམ་པ་
དང༌། གདུལ་དཀའ་འདུལ་བས་མཆེ་བ་རྣོ་བ་དང༌། ཆོས་འདུལ་བ་དཀར་བས་མཆེ་བ་དཀར་
བ་དང་། མཉམ་པ་ཉིད་ལ་གནས་པས་མཆེ་བ་རིང་ཐུང་སོགས་མཉམ་པ་དང་།.མངོན་རྟོགས་
རིམ་གྱིས་སྟོན་པས་མཆེ་བའི་རྩེ་མོ་བྱིན་གྱི་ཕྲ་བ་དང༌། ཤེས་རབ་ཀྱི་རི་བོ་ལ་གནས་པས་
ཤངས་མཐོ་བ་དང༌། འདུལ་བའི་སྐྱེ་བོ་གཙང་མ་མངའ་བས་ཤངས་ལ་དྲི་མ་མེད་པས་མཆོག་
ཏུ་དག་པ་དག་དང་ནི། སངས་རྒྱས་ཀྱི་ཆོས་ཡངས་པ་མངའ་བས་སྤྱན་དཀྱུས་རིང་ཞིང་ཡངས་
པ་དང་། སེམས་ཅན་གྱི་ཚོགས་འདྲེན་པས་སྤྱན་གྱི་རྫི་མ་སྟུག་པ་དང༌། ལྷ་དང་ལྷ་མིན་ན་ཆུང་
སོགས་དགའ་བར་བྱེད་པས་སྤྱན་དཀར་ནག་ཕྱེད་པ་པདྨའི་འདབ་མ་འདྲ་བ་དང་། ཕྱི་རྗེས་སུ་
གཟིགས་པས་སྨིན་མ་གཡས་གཡོན་འབྲེལ་བས་ཚུགས་རིང་བ་དང༌། འཇམ་པོར་འདུལ་
བས་སྨིན་མ་འཇམ་པ་དང་། དགེ་བའི་སྣུམ་དང་ལྡན་པས་སྨིན་མ་སྣུམ་པ་དང་། སྐྱོན་ཐམས་
ཅད་མཁྱེན་པས་སྨིན་མའི་སྤུ་ནི་རིང་ཐུང་སོགས་མཉམ་པ་དང༌། གནོད་པ་བཟློག་པས་ཕྱག་
རིང་ཞིང་རྒྱས་པ་དང༌། ཉོན་མོངས་ལས་རྒྱལ་བས་སྙན་མཐོ་དམན་ཆེ་ཆུང་མཉམ་པ་དང་།
བསམ་པ་མ་ཉམས་པས་འདུལ་བས་སྙན་འོན་པ་སོགས་ཉམས་པ་རྣམ་པར་སྤངས་པ་དང༌།
ལྟ་བ་ཐམས་ཅད་བྱང་བས་སྐུ་མཚམས་དོད་པ་ནི་དཔྲལ་བ་ལེགས་པར་འབྱེས་པ་དང་། ཕས་
རྒོལ་འདུལ་བས་དཔྲལ་བའི་དབྱེས་ཆེ་བ་དང་། སྨོན་ལམ་དམ་པ་རྫོགས་པས་དབུ་གདུགས་
ལྟར་རྒྱས་པ་དང་། ཡུལ་གྱི་དགའ་བ་ལྡོག་པས་དབུ་ལ་སྐྲ་དཀར་མི་འབྱུང་ཞིང་བུང་བ་ལྟར་ཁ་
དོག་གནག་པ་དང་། སྤང་བྱའི་བག་ཉལ་ཟད་པས་དབུ་སྐྲ་སྟུག་པ་དང་། ཐུགས་འཇམ་པོས་
is0



བསྟན་པའི་སྙིང་པོ་ཐུགས་སུ་ཆུད་པས་སྐུ་འཇམ་པ་དང༌། ཐུགས་མ་འཁྲུགས་པས་སྐུ་མ་
འཛིངས་པ་དང༌། བརླང་བའི་གསུང་དང་བྲལ་བས་སྐྲ་གྱེན་ལ་མ་བརྗེས་པ་མི་བཤོར་བ་དང་།
བྱང་ཆུབ་ཡན་ལག་གི་སྤོས་བསྒྲུབས་པས་སྐྲའི་དྲི་ཞིམ་པས་སྐྱེས་བུའི་ཡིད་ནི་འཕྲོག་པར་བྱེད་
པ་དང༌། ཕྱག་ཞབས་དཔལ་གྱི་བེའུ་དང་བཀྲ་ཤིས་ནི་རྫས་བརྒྱད་དང་རི་མོ་གྲུ་བཞི་སོགས་
ཡོད་པ་ནི་སངས་རྒྱས་དཔེ་བྱད་བཟང་པོར་བཞེད་དོ། །གསུམ་པ་སྤྲུལ་སྐུ་ནི་བཟོ་སྤྲུལ་སྐུ་དྲི་
ཟའི་རྒྱལ་པོ་རབ་དགའ་འདུལ་བའི་ཕྱིར་པི་ཝང་མཁན་དུ་སྤྲུལ་བ་ལྟ་བུ་དང༌། སྐྱེ་བ་སྤྲུལ་པ་
ནི་གཟིངས་ཟམ་པ་སྨན་འབྲས་བུ་འབབ་ཆུ་སོགས་ཇི་ལྟར་འདོད་པའི་སྤྲུལ་པ་འབྱུང་བ་དང༌།
བྱང་ཆུབ་ཆེན་པོའི་སྤྲུལ་སྐུ་ནི་མཛད་པ་བཅུ་གཉིས་སོགས་སྟོན་པའོ། །དེ་ལྟར་གདུལ་བྱ་གང་
ལ་གང་གིས་འདུལ་བའི་སྐུ་སྣ་ཚོགས་པས་སྲིད་པ་ཇི་སྲིད་པར་འགྲོ་ལ་ཕན་པ་སྣ་ཚོགས་དག་
ཅིག་ཅར་མཉམ་དུ་མཛད་པའི་སྐུ་དེ་ནི་ཐུབ་པའི་སྤྲུལ་སྐུ་ཡིན་པས་རྒྱུན་མི་འཆད་འབྱུང་ངོ་།
མདོ་ནི། སངས་རྒྱས་ཀྱི་སྤྲུལ་པ་སྣ་ཚོགས་པའི་ཕྲིན་ལས་ཀྱིས་སེམས་ཅན་གྱི་དོན་མཛད་པ།
ཞེས་སོ། བཞི་འཕྲིན་ལས་ལ་གནས་ཚུལ་གྱི་ཕྲིན་ལས་མདོར་བསྟན། སྣང་ཚུལ་སོ་སོར་
བཤད་པའོ། དང་པོ་ནི། སྤྲུལ་སྐུ་རྒྱུན་མི་འཆད་པ་དེ་བཞིན་དུ་འཁོར་བ་ཇི་སྲིད་པར་ཆོས་
དབྱིངས་ཡེ་ཤེས་འདིའི་ལས་རང་བཞིན་གྱིས་འོད་གསལ་བ་ནི་རྒྱུན་མི་འཆད་པར་འདོད་དེ་
རྟོག་པ་ཡིན་པའི་ཕྱིར། གཉིས་པ་ནི། འབད་མེད་དུ་འབྱུང་བའི་མཛད་པ་ཉེར་བདུན་ཏེ། ངན་
སོང་གི་འགྲོ་བ་རྣམས་སྡུག་བསྔལ་དང་འདོད་ལྷ་རྣམས་འདོད་པར་ཞེན་པ་དང་ཚངས་པ་
རྣམས་ལྟ་བ་ཞི་བ་སྟེ་གཅིག་ནི་ལམ་གྱི་རྟེན་ལ་འགོད་པ་དང་ནི། མིའི་འགྲོ་བ་རྣམས་བསྡུ་བ་
རྣམ་པ་བཞི་ལ་འགོད་པ་དང༌། ཐོས་བསམ་གྱི་དོར་བྱ་ཀུན་ནས་ཉོན་མོངས་དང་བཅས་པ་
དང༌། བླང་བྱ་རྣམ་པར་བྱང་བ་རྟོགས་པ་གཉིས་ནི་ཚོགས་ལམ་ལ་འགོད་པ་དང༌། སེམས་
ཅན་རྣམས་ཀྱི་དོན་ཇི་ལྟ་བ་བཞིན་གྱི་ལམ་ཚད་མེད་བཞིའི་དོན་དང་ཕ་རོལ་ཕྱིན་དྲུག་དང༌།
is1



སངས་རྒྱས་ཀྱི་ལམ་དགེ་བཅུ་དང་། ཆོས་ཐམས་ཅད་རང་བཞིན་གྱིས་སྟོང་པ་ཉིད་དུ་ཤེས་པ་
བཞིན་སྦྱོར་ལམ་ལ་འགོད་པ་དང་། གཉིས་ཆོས་ཐམས་ཅད་གདོད་ནས་ཟད་པ་གཅིག་ནི་
མཐོང་ལམ་ལ་འགོད་པ་དང་། ཐ་སྙད་ཀྱི་ཆོས་རྣམས་བརྡར་བཏགས་པ་ཙམ་དང་། འཁོར་
གསུམ་དམིགས་པ་མེད་པ་དང༌། ལུས་ཅན་གཞན་རྣམས་ནི་ཡོངས་སུ་སྨིན་ནུས་པ་དང་། ཉན་
རང་དང་ཐུན་མོང་མིན་པའི་བྱང་ཆུབ་སེམས་དཔའི་ལམ་དང་ནི། མངོན་པར་ཞེན་པའི་འཛིན་
པ་བཟློག་པ་དང༌། བྱང་ཆུབ་ཐོབ་པ་ལྟར་མཛད་པ་བཅུ་སྟོན་ནུས་པ་དང༌། སངས་རྒྱས་ཀྱི་
སྣོད་བཅུད་ཀྱི་ཞིང་རྣམ་པར་དག་པར་སྦྱོང་ནུས་པ་དང༌། སྐྱེ་བ་ཕྱི་མ་ཞིང་འདིར་སངས་རྒྱས་
འདི་ཞེས་ངེས་པར་འགྱུར་བ་དང༌། སེམས་ཅན་དོན་ནི་ཚད་མེད་སྒྲུབ་ནུས་པ་དང་། ཕྱོགས་
བཅུའི་སངས་རྒྱས་བསྟེན་པ་དང་སོགས་པས་བསྙེན་བཀུར་བགྱིད་པ་དང་ཡོན་ཏན་ཤེས་པར་
ནུས་པ་དང་། ཚེ་འདི་ལ་བྱང་ཆུབ་ཆེན་པོ་ཐོབ་ནུས་པའི་ཡན་ལག་རྫོགས་པ་དང་། སངས་
རྒྱས་ཐོབ་ངེས་པས་དགེ་བའི་ལས་རྣམས་ནི་ཆུད་མི་ཟ་བ་དང༌། བདེན་པའི་དེ་ཁོ་ན་ཉིད་སྐུ་
ཅིག་ལ་མཐོང་ནུས་པ་དང་། རྟག་འཛིན་སོགས་ཕྱིན་ཅི་ལོག་བཞིན་སྤངསཔ་དང༌། དེའི་གཞི་
ཡང་དག་མིན་རྟོག་གི་ས་བོན་མེད་པར་བྱེད་པའི་ཚུལ་དང་ནི། ཟག་མེད་རྣམ་པར་བྱུང་བའི་
ཆོས་རྫོགས་པར་བྱེད་པ་དང༌། ཚོགས་གཉིས་ཡོངས་སུ་རྫོགས་པར་བྱེད་པ་དང་ནི། འདུས་
བྱས་འཁོར་བ་འདུས་མ་བྱས་པ་མྱང་འདས་ལ་ཐ་དད་ཡོངས་སུ་མི་ཤེས་པས་མཉམ་ཉིད་དང་
བཅོ་བརྒྱད་ནི་སྒོམ་ལམ་ལ་འགོད་པ་དང༌། མི་གནས་པའི་མྱ་ངན་ལས་འདས་པ་ལ་འགོད་པ་
སྟེ་གཅིག་ནི་འབྲས་བུ་ལ་འགོད་པའོ། །ཆོས་ཀྱི་སྐུ་ཡི་ཕྲིན་ལས་ནི། རྣམ་པ་ཉི་ཤུ་བདུན་དུ་
བཞེད། མདོ་ནི། སེམས་ཅན་དམྱལ་བ་རྣམས་ཀྱི་སྡུག་བསྔལ་ཞི་བར་བྱས་ནས། ཞེས་སོ།
།ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་
ཚིག་ལེའུར་བྱས་པ་ལས་སྐབས་བརྒྱད་པའི་འབྲེལ་པའོ། གཉིས་པ་འབྲིང་
182



ལ་མོས་པའི་གང་ཟག་ལ་དྲུག་ཏུ་བསྟན་པ་ནི། གཞི་ལམ་འབྲས་བུ་དབྱེར་མི་ཕྱེད་པ་ཤེར་ཕྱིན་
གྱི་མཚན་ཉིད་མཁྱེན་གསུམ་གཅིག་ཏུ་བྱས། དེ་རྟོགས་བྱེད་ཀྱི་སྦྱོར་བ་དང་དེ་རབ་དང་དེའི་
གོ་རིམ་དང་དེའི་མཐའ་སྟེ་སྦྱོར་བ་བཞི། སྦྱོར་བ་དེའི་རྣམ་སྨིན་ཆོས་སྐུའི་རང་ཞལ་མཐོང་བ་
འབྲས་བུ་ཆོས་སྐུ་གཅིག་དང་བཅས་པ་ནི་དོན་བསྡུས་གཞན་ཏེ་རྣམ་པ་དྲུག་གོ། །གསུམ་པ་
བསྡུས་པ་ལ་མོས་བའི་གང་ཟག་ལ་གསུམ་དུ་བསྟན་པ་ནི། གློ་བུར་གྱི་དྲི་མ་རབ་རིབ་ལྟ་བུ་
སེལ་བའི་ཡུལ་ཀུན་གཞིའི་ཡེ་ཤེས་ཡུམ་ཤེར་ཕྱིན་ལྡོག་ཆ་ནས་ནི་མཁྱེན་པ་རྣམ་པ་གསུམ་པོ་
རུ་ཕྱེ་བ་གཅིག་ཏུ་བྱས། དེ་ལ་སྒྲིབ་པའི་དྲི་མ་ཀུན་རྫོབ་པ་རི་བོང་རྭ་ལྟ་བུ་དེ་ལྟར་ཡིན་པར་
རྟོགས་བྱེད་ཀྱི་རྒྱུ་སྐྱེ་མེད་དུ་སྒོམ་པའི་རྣལ་འབྱོར་གོང་འཕེལ་གྱི་སྒོ་ནས་ཕྱེ་བ་སྦྱོར་བ་བཞིའི་
བདག་ཉིད་གཅིག་ཏུ་བྱས། དེས་འཁྲུལ་སྣང་ཡུལ་དང་བཅས་པ་དག་ནས་རང་ངོ་རང་གིས་
རིག་པར་གྱུར་པ་ཆོས་སྐུ་ཕྲིན་ལས་འབྲས་བུ་དང་བཅས་པ་གཅིག་རྣམས་ནི་དོན་བསྡུས་
གཞན་ཏེ་རྣམ་པ་གསུམ་མོ། །གསུམ་པ་མཇུག་ཡོངས་སུ་རྫོགས་པའི་བྱ་བ་ནི། ཤེས་རབ་ཀྱི་
ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་ཚིག་ལེའུར་
བྱས་པ་རྫོགས་སོ། །རྒྱ་གར་གྱི་མཁན་པོ་བི་རྒྱུ་ཀྭ་ར་པྲཛྙཱ་དང་། ཞུ་ཆེན་གྱི་ལོ་ཙ་བ་བན་དེ་
དཔལ་བརྩེགས་ཀྱི་བསྒྱུར་ཅིང་ཞུས་ཏེ་གཏན་ལ་ཕབ་པའོ། སླད་ཀྱི་པཎྜི་ཏ་དཔལ་གོ་མི་འཆི་
མེད་ལ་སོགས་པ་དང་ལོ་ཙ་བ་དགེ་སློང་བློ་ལྡན་ཤེས་རབ་ཀྱིས་ལེགས་པར་གཏན་ལ་ཕབ་
པའོ། ༈གང་ཚེ་སྒོམ་པའི་ཉེན་པའི་སེམས་ཅན་ཕྲ་མོའི་མདུན་དུ་གློ་བུར་རྒྱ་མཚོ་ལུད་གྱུར་
ན། དེ་ཚེ་རབ་ཏུ་སྐྲག་ཅིང་འཐུང་བའི་སྤྲོས་པ་ཉེ་བར་ཞི་བར་འགྱུར་གྱི་གཞན་དུ་ཅི། དེ་
བཞིན་ཡུལ་དོན་བདེ་བླག་རྟོགས་པར་འདོད་པའི་སྐྱེ་བོ་བློ་གྲོས་དམན་པ་འགའ་ཞིག་གིས།
བླ་མའི་ལེགས་བཤད་ཟབ་རྒྱས་མི་རྟོགས་དེ་ཕྱིར་བདག་གི་ཆུ་ཐིགས་ལྟ་བུ་འདི་བརྩམས་སོ།
སྦས་དོན་མངོན་རྟོགས་འཆད་ཚེ་ཡང། དངོས་བསྟན་སྟོང་ཉིད་དུ་ལྷུང་བའི། མཁས་རྣམས་
183



མཚར་བྱས་ཚུར་ཤོག་དང༌། བསྟན་བཅོས་འདི་ལ་བལྟ་བར་གྱིས། དེས་ན་འདི་བརྩམས་པ་
དང་འདི་ལ་གཞན་གྱི་རྗེས་སུ་ཡི་རང་དང་། འདི་ཉིད་བཀླགས་དང་འདི་ལ་ཐོས་བསམ་
ཉམས་ལེན་བགྱིས་པ་གང་ཡིན་རྣམས། མཐའ་ ཡས་ སེམས་ཅན་འཁྲུལ་པའི་དྲི་ མ་ སྡུག་
བསྔལ་རྒྱ་མཚོ་སྐེམས་པའི་ཕྱིར། སེམས་ཀྱི་རང་བཞིན་འོད་གསལ་ཉིད་དུ་འཁོར་གསུམ་
དག་པས་བསྔོ་བར་བགྱི། ཞེས་པ་ནི་རང་གཞན་ཀུན་ལ་ཕན་པར་སེམས་པའི་བློས་རབ་ཏུ་
བསྐུལ་ནས་ཞྭ་དམར་བ་ལྔ་པས་རང་ལོ་ཉེར་གསུམ་གྱི་ཐོག་ལུག་ལོ་ཟླ་བ་བརྒྱད་པ་ལ་གྲུབ་
པར་བྱས་པའི་དགེ་བས་མཚུངས་མེད་བླ་མའི་དགོངས་པ་རྫོགས་ནས་བཤད་སྒྲུབ་ཀྱི་བསྟན་
པ་ཡུན་རིང་དུ་གནས་པར་གྱུར་ཅིག། བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག།
184



༄༅། །རྒྱལ་བ་མི་བསྐྱོད་རྡོ་རྗེས་མཛད་པའི་དབུ་མ་རྟེན་
འབྲེལ་བསྟོད་ཆུ་བོ་ཝང་ཀ་ཞེས་བྱ་བའི་
ས་བཅད་བཞུགས་སོ།།
རྒྱལ་བ་ཐམས་ཅད་མཁྱེན་པ་ལ་ཕྱག་འཚལ་ལོ། འདིར་
དབུ་མ་ལུགས་ཀྱི་རྟེན་འབྲེལ་སྟོན་པ་དེས་བསྟན་པའི་རྟེན་་་་་་་
འབྲེལ་གྱི་ཆོས་ཚུལ་འདི་ལ། ཐོག་མར་མཆོད་དོ། བར་དུ་ལུས་
ཡོངས་སློབ་པ། ཐ་མར་དགེ་བ་ཡོངས་སུ་བསྔོ་བའོ། དང་པོ་ནི།
ན་མོ་ནས། ཕྱག་བགྱིའོ། གཉིས་པ་ལ། རྟེན་འབྲེལ་བསྟན་པ་ལ་
ཆེས་ཆེར་བསྔགས་པ། བསྟན་པ་དེའི་ཚུལ་ལ་སྒྲོ་སྐུར་སྤང་བ།
སླར་ཡང་རྟེན་འབྲེལ་གྱི་ཆོས་དང་དེ་སྟོན་པ་ལ་བསྔགས་པའོ།
དང་པོ་ལ་བཏགས་ངོར་སྒྲོ་སྐུར་སེལ་བ། འཆིང་གྲོལ་བཏུབ་པ།
རྟེན་འབྲེལ་སྒྱུ་མར་སྟོན་པའི་ཀླུ་སྒྲུབ་ཡབ་སྲས། དེ་ལུགས་
གསལ་བྱེད་ཟླ་གྲགས། དེར་བསྟན་པའི་རྟེན་འབྲེལ་ལ་རང་
བཞིན་མ་གྲུབ་ཀྱང་སྣང་རུང་མི་བསླུ་བ། སྐྱེ་འགག་སྣང་རུང་།
མཚན་ཉིད་འཛིན་རུང་རྣམས་ལ་སྔགས་པ་ལ་ཤཱ་ཀློ་རེ་རེ་འོ། །
གཉིས་པ་ལ། བདེན་གཉིས་ངོ་བོ་གཅིག་པའི་སྒྲགས་སོ། གཞན་
སྟོང་དུ་གྲགས་པ། ཀུན་རྫོབ་ལ་ཆད་པའི་སྐུར་འདེབས་དང་
དོན་དམ་ལ་རྟག་པའི་སྐུར་འདེབས། ཀུན་རྫོབ་ཀྱི་དངོས་ཆད་
185



གྲུབ་པ་གྲུབ་ཏུ་སྒྲོ་འདོགས། ཐལ་རང་གི་ཁྱད་པར་ལ་ལོག་རྟོག།
ཆོས་ཀྱི་བདག་མེད་རྟོགས་ཚུལ་ལ་ལོག་རྟོག །བདེན་འཛིན་
སྤངས་མ་སྤངས་ཀྱི་ལོག་རྟོག །ཡེ་ཤེས་ཀྱི་གཟིགས་པ་ལོག་རྟོག་
དགག་པ་དང་བདུན། དང་པོ་ལ། གཞན་ལུགས་ངོ་བོ་
གཅིག་ལ་ལྡོག་པ་ཐ་དད་དགག་པ། རང་ལུགས་དོན་དམ་པར་
གཅིག་ཐ་དད་ཀྱི་སྤྲོས་པ་ལས་གྲོལ་ཚུལ། ཀུན་རྫོབ་ཏུ་བདེན་
གཉིས་དབྱེར་མེད་ཀྱི་འཇོག་མཚམས་སོ། དང་པོ་ནི་འདི་ན་ཁ་
ཅིག་ཅེས་པ་ནས། ཀྱེ་མ་སུ་ཞིག་གིས་ནི་བཅོལ། ཞེས་པའི་བར་
རོ༑ གཉིས་པ་ནི། བདེན་གཉིས་ངོ་བོ་ཞེས་པ་ནས། རྣམ་པར་
གྲོལ་ཞེས་ཁྱོད་ཀྱིས་བསྟན། ཞེས་པའི་བར་རོ། གསུམ་པ་ལ་
འཁྲུལ་གཞི་བདེན་གཉིས་དབྱེར་མེད་ཀྱི་འཇོག་མཚམས། དེ་མ་
རྟོགས་པར་འཁྲུལ་པའི་སྒྲོ་བཏགས་བྱུང་ཚུལ། དེ་དག་རྒྱས་
པར་བཤད་པའོ། དང་པོ་ནི། མགོན་པོ་ཁྱོད་ཀྱི་ཞེས་པ་ནས།
དབྱེ་བ་མེད་ཅེས་བསྟན་པ་ལ། ཅེས་པའོ། གཉིས་པ་ནི་བླུན་
རྣམས་ནས། མཐུན་དཔེ་ལྟར་སྣང་ཉིད་དུ་འགྱུར། ཞེས་པའོ། །
གསུམ་པ་ནི། རྟེན་འབྲེལ་ཚུལ་ལ་ཞེས་པ་ནས། དེ་ནི་ཆེས་ |
ཆེར་རྨོངས་པར་ཟད། ཅེས་པའི་བར་རོ། གཉིས་པ་ལ་
གཞན་འདོད་བཀོད་པ་དེ་དགག་པའོ། དང་པོ་ནི། འདི་ན་
འགའ་ཞིག་ཅེས་པ་ནས། འགལ་འདུ་ཀུན་ཀྱང་སྐྱོན་ཅན་ལོ།
186



ཞེས་པའི་བར་རོ། གཉིས་པ་ནི། ཀུན་རྫོབ་རང་སྟོང་ཞེས་པ་
ནས༑ འཇིགས་མེད་དམ་བཅའ་ཉམས་པར་འགྱུར། ། ཞེས་པའི་
བར་རོ། གསུམ་པ་ལ་གཞན་འདོད་བཀོད་པ། དེ་དགག་པའོ།
དང་པོ་ནི། ཁ་ཅིག་དབང་སོགས་ནས། སྟོང་པ་ཉིད་དོན་
འཁྲུལ་མེད་ལོ། ཞེས་པའི་བར་རོ། གཉིས་པ་ནི། དེ་ལྟ་ན་
ནི་གཅིག་ཏུ་གཟུ་བོའི་བློ་ཡི་བསྟོད། ཅེས་པའི་བར་རོ། བཞི་པ་
ལ༑ མ་ནོར་བ་སྔ་རབས་པའི་ལུགས། ནོར་པ་བོད་གསར་བའི་
ལུགས༑ ནོར་པ་དེ་སུན་དབྱུང་བའོ། དང་པོ་ནི། གང་གིས་
དབུ་མར་སྨྲ་རྣམས་ཞེས་པ་ནས། དགེ་ཚུལ་ནོར་པ་མེད་པར་
འཆད༑ ཅེས་སོ། གཉིས་པ་ནི། ཁ་ཅིག་ནས། ཐལ་འགྱུར་
རང་རྒྱུད་གཉིས་འགྱུར་ལོ། ཞེས་སོ། གསུམ་པ་ནི། བཏགས་
བཞག་དགག་སྒྲུབ་ཅེས་པ་ནས། མྱོས་པ་བྱེད་འདི་ཀྱེ་མ་ལ། །
ཞེས་པའི་བར་རོ། ལྔ་པ་ལ། འདོད་པ་བརྗོད་པ། དེ་དགག་
པའོ༑ དང་པོ་ནི། ཁ་ཅིག་ཅེས་པ་ནས། ཆོས་བདག་མེད་
པའི་དོན་རྟོགས་ལོ། ཞེས་སོ། གཉིས་པ་ནི། འོ་ན་ཞེས་པ་
ནས༑ དངོས་པོ་དེ་རུ་མི་རྟོགས་བཞིན། ཞེས་པའི་བར་རོ། ་
དྲུག་པ་ནི། ཁ་ཅིག་ནས། དགག་བྱ་འགོག་མེད་འགྱུར།
ཞེས་སོ། བདུན་པ་ནི། ཁ་ཅིག་ནས། རིགས་མིན་སྨྲ་དེ་ཇི་
ལྟར་ཡིན། ཞེས་པའི་བར་རོ། གསུམ་པ་ནི། དེ་ལྟར་རྟེན་



ཅིང་འབྲེལ་འབྱུང་ཆོས། ཞེས་པ་ནས། བདག་གིས་ཅུང་
ཟད་བསྟོད་པ་ཡི། ཞེས་སོ། མཐའ་མར་བསྔོ་བ་ནི། དགེ་བ་
འདི་ཡིས་ཞེས་པ་སོགས། ཞེས་ཀརྨ་ལེགས་བཤད་སྒྲ་དབྱངས་
ཆེན་པོས་བསྐུལ་བའི་ངོར་འདན་བྱང་ཆུབ་གླིང་དུ་བྲིས་པའོ། །
༄༅། གྲུབ་མཐའ་སྨྲ་བ་བཞིའི་རྩེ་མོར་བྱོན་པའི་ཤིང་རྟ་
ཆེན་པོ་དབུ་མའི་ལུགས་ཀྱི་རྟེན་འབྲེལ་དང་རྟེན་འབྲེལ་
དེ་ལྟར་སྟོན་པ་ལ་བསྟོད་པ་སྒྲོ་འདོགས་སྐུར་འདེབས་
དང་བྲལ་བ་གཟུ་བོར་སྨྲ་བའི་ཆུ་བོ་ཝང་ཀ་ཞེས་
བྱ་བ་བཞུགས་སོ།
རྗེ་ཀརྨ་པ་བློ་གྲོས་འཆང་གིས་མཛད་པའོ། མང་ག་ལམ་བྷ་ཝནྟུ།
རྣལ་འབྱོར་གྱི་དབང་ཕྱུག་སངས་རྒྱས་མཉན་པ་གྲུབ་ཐོབ་་་
ལ་གུས་པར་ཕྱག་འཚལ་ཞིང་སྐྱབས་སུ་མཆིའོ། བྱིན་གྱིས་
བརླབ་དུ་གསོལ། རྟེན་འབྲེལ་དེ་ལྟར་སྟོན་པའི་དོན་མཚན་ལྟ་
བུའི་སྒོ་ནས་འགྲེལ་བར་བྱའོ། ན་མོ་མཉྫ་ཤྲཱི་ཡེ། ཡུལ་དུས་
གང་ན་སྟུན་པའི་ཆོས་ཤིག་ལས་དཀར་པོ་ལ་ལྟོས་ནས་དམར་་་་་
པོའི་དོན་བྱེད་པ་ལྟར་སྣང་ཡང་སྣང་བ་དེར་དམར་པོ་རང་གི་་་
ངོ་བོའི་དངོས་པོ་བདེན་པར་སྒྲོ་བཏགས་པའི་འཁྲུལ་པ་ཙམ་གྱི་
188



ཡུལ་ཡུལ་ཅན་ལས་གཞན་དུ་འཁོར་བ་དང་སྒྲིབ་པ་མེད་པས་དེ་
ལྟ་བུའི་བློ་མུན་སེལ་བར་བྱེད་པ་བཅོམ་ལྡན་བུ་རམ་ཤིང་པ་་་་་་
དེར་ཕྱག་བགྱིའོ། བཏགས་པ་ཙམ་གྱིས་གཞག་པའི་ཆོས་
ཐམས་ཅད་ཀྱི་དབང་དུ་བྱས་ན། བཏགས་ངོར་འབྱུང་དུ་རུང་
བའི་རྟེན་འབྲེལ་གྱི་ཆོས་དང་། བཏགས་ངོར་འབྱུང་མི་རུང་
བ་ལས་ལྡོག་པ་ཡི་དངོས་པོར་ཡོད་པའི་སྒྲོ་འདོགས་དང་སྐུར་་་་
འདེབས་སེལ་བར་མཛད་ནས་ཡོད་མེད་གང་དུ་འང་སྒྲོ་བསྐུར་་་
མི་འདེབས་པར་མ་བཏགས་ཉམས་དགའ་ཙམ་དུ་ཆོས་ཐམས་་་
ཅད་འཇོག་པའི་ཡང་དག་པར་རྫོགས་པའི་སངས་རྒྱས་དེར་་་་་
སྔགས་པར་བྱེད་དོ། མདོར་ན་དངོས་པོའི་རང་བཞིན་གྱིས་
བདེན་པའི་ཆོས་ལ་དངོས་པོ་ལྟར་སྣང་བའི་འཆིང་གྲོལ་ཀུན་་་་་
འཁྲུལ་ངོར་བཏུབ་པར་སྟོན་བྱེད་རྫོགས་པའི་སངས་རྒྱས་ལ།
གཞན་དུ་དྲང་སྲོང་སེར་སྐྱ་དང་དབྱིག་གི་སྙིང་པོ་དང་བ་ར་ཧྥུ་་་
ཛ་ལ་སོགས་པའི་སྟོན་པ་ལ་མེད་པས་ཆེས་རབ་ཏུ་སྟོན་པ་་་་་་
སངས་རྒྱས་ཉིད་ལ་དད། དེ་ལྟའི་རྟེན་འབྲེལ་གྱི་ཆོས་སྒྱུ་མའི་
དངོས་པོ་ལྟ་བུ་ཡོད་མེད་ཀྱི་མཐའ་བརྒྱད་དང་བྲལ་བར་འདྲ་་་་
ཞེས་འཆད་ལ་བསྙེངས་པ་དང་བྲལ་བར། དེ་བཞིན་གཤེགས་
པས་ལུང་བསྟན་པའི། འཕགས་པ་ཀླུ་སྒྲུབ་ཡབ་སྲས་ལ།
བཀའ་དྲིན་དྲན་པས་ཕྱག་བགྱིའོ། ཁྱོད་ཀྱི་འཇིགས་མེད་སེང་
189



གེའི་སྒྲ། གསལ་བར་སྒྲུགས་པའི་ང་རོ་ཅན། སློབ་དཔོན་ཟླ་བ་
གྲགས་དེར་ཡང་། རྒྱུ་འབྲས་འཁོར་འདས་འཆིང་གྲོལ་སོགས་
ཀྱི་ཆོས་དེ་དེའི་རང་བཞིན་གདོད་མ་ནས་དེ་དང་དེར་མ་གྲུབ་་་
བཞན་དུ་ཆོས་དེ་དང་དེར་ལྟོས་ནས་འབྱུང་བ་ལ་ཀུན་རྫོབ་་་་་་
བདེན་པའི་ངོར་དགེ་མི་དགེ ལས་འབྲས་བདེ་སྡུག་བསླུ་མེད་
འབྱུང་བའི་ཚུལ་འདིར་ཤིན་ཏུ་ངོ་མཚར་ཞིང་རྨད་དུ་བྱུང་ངོ༌།
དངོས་པོ་འདི་དག་སྐྱེ་བ་ན་སྐྱེ་བའི་ཚུལ་ལ་བརྟགས་པ་ན་རྒྱུ་་་་
ཡོད་པ་ལས་སྐྱེ་བ་དང་རྒྱུ་མེད་པ་ལས་སྐྱེ་བ་གཉིས་ཀར་མི་སྲིད་་
དེ༑ ཡོད་ན་སྐྱེ་ཅི་དགོས་ལ། མེད་ན་སྐྱེ་བས་མི་ཕན་པའི་
ཕྱིར་རྒྱུ་ཡོད་མེད་གཉིས་ལས་སྐྱེ་བ་ནི། ནམ་མཁའི་པད་མ་
ལྟར་ཡང་མི་སྲིད་དེ། ཇི་སྐད་དུ། ཡོད་དང་མེད་པའི་དོན་
ལ་ཡང་། སྐྱེ་ནི་རུང་བ་མ་ཡིན་ཏེ། ཞེས་དང་། རིགས་པ་དྲུག་
བཅུ་པ་ལས། དངོས་པོ་ཤིན་ཏུ་ཕྲ་བ་ལའང༌། གང་གི་སྐྱེ་
བར་རྣམས་རྟགས་པ། རྣམ་པར་མི་མཁས་དེ་ཡི་ནི། རྐྱེན་
ལས་བྱུང་བའི་དོན་ལ་མཐོང་། ཞེས་སོ། འོ་ན་ཇི་ལྟར་ཞེ་ན།
བཏགས་ཙམ་གྱི་བློས་བཞག་ངོར་རྒྱུ་ལ་འབྲས་བུ་སྐྱེ་བ་དང་། །
རྒྱུ་འགག་པ་ལས་འབྲས་བུ་ཐོབ་པ་ཞེས་པ་ནི་བློ་ངོ་དེ་ཙམ་ལ་་་
ཅིར་ཡང་འབྱུང་དུ་རུང་བ་འམ་འཆར་དུ་རུང་བ་དེ་ཆེས་མཚར་
ཆེ་སྟེ། ཡོད་མེད་ཀྱི་དངོས་ཆོས་ལ་མ་ལྟོས་པའི་ཡོད་མེད་ཀྱི་
190



དངོས་སྣང་འབྱུང་བ་འདི་མི་སྲིད་པར་རིགས་པ་ལས་སྲིད་པར་
རིགས་པ་འདི་ཅི་འདྲ་ཞིག་ལས་རྟེན་ནས་བྱུང་བ་ཡིན་ཞེས་་་་་་
བརྟགས་མི་བཟོད་པར་སྣང་བའི་ཕྱིར། བཏགས་གཞག་གམ་
རྟེན་བྱུང་ཆོས་ལ་རང་རེ་བདག་ཏུ་གྲུབ་པ་དང༌། བཞན་དུ་
བསྒྲུབ་པ་དང་གཉིས་ཀའི་མཚན་ཉིད་ཀྱི་བདག་ཉིད་ཅན་དུ་་་་
གྲུབ་པར་ལ་དམིགས་ཀྱང་། བདག་གཞན་ཐ་དད་ཀྱི་ཆོས་ཀུན་
སོ་སོའི་མཚན་ཉིད་ནི། བཏགས་པའི་འཕྲུལ་ཆོས་དེ་ངོར་
འཛིན་པ་འདི་ལ་འཁྲུལ་པ་མེད་པ་ལྟ་བུའི་རྫུན་པ་ཡིན་ཀྱང་་་་་
བདེན་པ་ལྟར་བཅོས་ན་བྱ་བྱེད་ལས་གསུམ་བྱེད་སྐད་པ་འདི་ཨེ་
མ་ཧོ་སྟེ་ཆེས་མཚར་ཆེས། མེད་མེད་འདྲ་ལ་ཡོད་ཡོད་འདྲ་
ཞིང་༑ ཡོད་ཡོད་འདྲ་ལ་མེད་མེད་འདྲ་བ་ལ། ཡོད་མེད་གང་དུ་
བཞག་ཀྱང་མི་བཏུབ་བཞིན་ལ། ཡོད་མེད་སྣ་ཚོགས་དུ་འཆར་
བ་འདི་ཅིས་ཀྱང་གད་མོ་འཆོར་བར་སྣང་བའི་ཕྱིར། བྱང་
ཕྱོགས་གངས་ཅན་ལྗོངས་འདི་ན་དགེ་བའི་གཤེད་གཉེན་འཕྱ་་་་
བ་ཆོས་ཀྱི་སེང་གེ་སོགས་ཁ་ཅིག་ བདེན་པ་གཉིས་ངོ་བོ་
གཅིག་ལ་ལྡོག་པ་ཐ་དད་ཟེར་བ་མི་མཐད་དེ། བཅོམ་ལྡན་
ཁྱོད་ཀྱི་བདེན་གཉིས་ཀྱི། ཚུལ་ལས་ལྡོག་སྟེ་སྨྲ་བར་བྱེད་པར་
མཐོང་བའི་ཕྱིར་ཏེ། བདག་གཉིས་ངོ་བོ་གཅིག་པ་དེ་ལྟ་ནི་
དོན་དམ་བདེན་པ་དེ་སྐྱེ་བ་དང་འཇིགས་པ་ཅན་དུ་འགྱུར་ཏེ།
191



སྐྱེ་འགག་ཅན་གྱི་ཀུན་རྫོབ་ཉིད་དང་ངོ་བོ་གཅིག་པའི་ཕྱིར། །
འདོད་དོ་ཞེ་ན། དོན་དམ་བདེན་པ་ནི་སྐྱེ་གནས་འགག་པ་མེད་
པར་བཤད་པ་ཉམས་སོ། དེ་ལས་ཉེས་པ་འདིར་འགྱུར་ཏེ། །
དོན་དམ་བདེན་པ་དེ་ཡིས་ཡོངས་གཅོད་ཉིད་འགྲུབ་པར་་་་་་་
འགྱུར་ཏེ། ཀུན་རྫོབ་ནི་བློ་ཡོངས་སུ་བཅོད་ནུས་པ་གང་ཞིག
ཀུན་རྫོབ་ཉིད་དང་དོན་དམ་ངོ་བོ་གཅིག་པའི་ཕྱིར། འདོད་ན་
དོན་བློ་ཡུལ་འགྱུར། དེ་ཡང་འདོད་ན་དོན་དམ་བདེན་པ་
སྤྲོས་པའི་མཚན་ཉིད་དུ་ཐལ། ཡུན་བློ་ཡིས་དམིགས་བྱའི་ཡུལ་
དུ་གྱུར་པའི་ཕྱིར། འདོད་ན་སྤྲོས་བྲལ་སྤྲོས་བར་འགྱུར་རོ། །
ཡང་ཀུན་རྫོབ་བློས་ཡོངས་སུ་བཅོད་བྱ་ཡིན་པ་མ་གྲུབ་པོ་སྙམ་་་་
ན༔ ཁྱེད་ལ་གྲུབ་པར་ཐལ། ཀུན་རྫོབ་ཀྱི་ཆོས་ལ་བུམ་པ་
ནས་ཆུ་ལེན་པ་ན་བུམ་མིན་རྣམ་པར་བཅད་ནས་བུམ་པ་ཡོངས་
གཅོད་དུ་གྲུབ་པར་བྱེད་སྣང་འདིར། འོ་ན་ཁྱོད་ལའང་དེར་
ཐལ་ཞེ་ན། ཁོ་བོས་ཆུ་ལེན་པ་ན་ཀུན་རྫོབ་ཏུ་འང་བུམ་པ་ཆུ་
ལེན་པའི་ངོ་བོར་ཡོངས་གཅོད་དུ་གྲུབ་པར་ཁས་མི་ལེན་ཀྱང་ཆུ་
ལེན་པར་ན་དེ་ལྟར་ཆུ་ལེན་པའི་འཇིག་རྟེན་པ་དག་གི་རྗེས་་་་་
བརྗོད་ཙམ་དུ་བརྗོད་པའི་ཕྱིར་ཏེ། ཇི་སྐད་དུ། ཇི་ལྟར་
ཁྱོད་ཀྱི་གཞན་དབང་དངོས་འདོད་ལྟར། ཀུན་རྫོབ་ཏུ་ཡང་
བདག་གི་ཁས་མ་སླངས། འབྲས་ཕྱིར་འདི་དག་མེད་ཀྱང་ཡོད་
192



དོ་ཞེས། འཇིག་རྟེན་ངོར་བྱས་བདག་ནི་སྨྲ་བར་བྱེད། ཅེས་
དང་༑ མདོ་ལས་སྲིད་པ་གསུམ་ནི་བཏགས་པ་ཙམ་དངོས་
པོའི་ངོ་བོ་ཉིད་དུ་མེད། བཏག་ལ་དངོས་པོའི་དངོས་ཉིད་དུ།
ངན་རྟོག་རྣམས་ནི་རྟོག་པར་བྱེད། ཅེས་སོ། ཡང་བདེན་གཉིས་
ངོ་བོ་གཅིག་པ་དེ་ལྟ་ན་ཀུན་རྫོབ་བདེན་པའི་ངོ་བོ་དང་གཅིག་་་
པའི་དོན་དམ་པའི་ངོ་བོ་དེ་རང་གི་ངོ་བོས་སྟོང་པའི་སྟོང་ཉིད་་་
ཡིན་པའམ། མ་སྟོང་བར་ཀུན་རྫོབ་རྫུན་པའི་ངོ་བོ་ལྟར་སྣང་བ་
ནི་གང་ཞིག་ཡིན། གཉིས་པ་དོན་དམ་བདེན་པ་དེ་ཀུན་རྫོབ་
རྫུན་པའི་ངོ་བོ་ལྟ་བུར་བྱིས་པའི་ངོར་མི་སྟོང་བ་ལྟར་སྣང་བ་་་་༌་
ཡིན་ན་དོན་དམ་བདེན་པ་དེ་དོན་དམ་བདེན་པ་ཉིད་མ་ཡིན་་་
པར་འགྱུར་ཏེ། སྣང་བ་མཚན་རིག་ཅན་གྱི་ཆོས་སུ་འགྱུར་
བའི་ཕྱིར། ཁྱབ་པ་འདི་ཡང་ཁྱེད་རང་དངོས་པོར་བལྟ་བའི་
དུག་ནད་སྙིང་ལ་ཞེན་བཞིན་དབུ་མ་པར་ཁས་འཆེ་དག་གིས་་་་་
བཅས་པ་ཡིན་ཏེ། ཀུན་རྫོབ་བདེན་པ་ནི་སྣང་དུ་རུང་བ་དང་
རྫུན་པར་བདེན་པ་ཡིན་ལ། དོན་དམ་བདེན་པ་ནི་དམིགས་
པ་དང་སྣང་བར་མི་རུང་ཞིང་རྫུན་པ་ཙམ་དུའང་བདེན་པར་མི་
འདོད་པར་སྣང་བའི་ཕྱིར།ཁོ་བོ་ཅག་ནི་ཀུན་རྫོབ་ལ་དེ་ལྟ་རུང་་་
བ་དང་དོན་དམ་ལ་དེ་ལྟར་མི་རུང་བར་ཞེ་འདོད་མེད་ཅིང་་་་་་
ཁས་ཀྱང་མ་བླངས་པའི་ཕྱིར་རོ། དང་པོ་ལྟར་ན་དོན་དམ་
，
193



བདེན་པ་དེ། ཀུན་རྫོབ་ཉིད་དང་ངོ་བོ་གཅིག་ཉམས་པར་
འགྱུར་ཏེ། དོན་དམ་ནི་སྣང་དམིགས་དང་བྲལ་བར་སྟོང་པ་
ཉིད་དང་ཟད་པ་ལས། ཀུན་རྫོབ་ནི་སྣང་དམིགས་ཀྱི་སྟོང་པར་
མ་གྱུར་པའི་དངོས་པོ་རང་མཚན་ལྟར་བྱིས་པ་ལ་སྣང་གི་འདུག་
པའི་ཕྱིར། ཡང་དོན་དམ་བདེན་པ་དེ་ཉིད་ནི། མིག་ཤེས་
སོགས་ལ་སྣང་བར་འགྱུར་ཏེ་བདེན་གཉིས་ངོ་བོ་གཅིག་པའི་་་་་
ཕྱིར། འདོད་ན་དོན་དམ་སྟོང་ཉིད་ཡོད་མེད་ཀྱི་མཐའ་དང་
བྲལ་བ་དེ་གཟུགས་སོགས་སུ་སྤྲོས་པ་ཡོད་མེད་ཀྱི་མཐའ་ཅན་་་་་
ལྟར་འགྱུར་བའི་ཀླན་ཀ་ཁྱོད་ཀྱིས་ཇི་ལྟར་སྤོང་སྟེ་སྤོང་རིགས་སོ།
ཡང་བདེན་གཉིས་ངོ་བོ་གཅིག་ཀྱང་བྱིས་པ་ལ་ཀུན་རྫོབ་དེའི་ངོ་
བོ་སྣང་བ་དང༌། དོན་དམ་དེའི་ངོ་བོ་མི་སྣང་བའི་ཆ་གཉིས་
ཡོད་སྙམ་མམ། དེ་ཡང་མི་མཐད་དེ། ངོ་བོ་གཅིག་པ་ཞེས་
བྱ་བ་དེའི་ཆ་ཐམས་ཅད་ནས་གཅིག་པ་ཡིན་ནམ། ཆ་ཤས་ཀྱི་
བྱེ་བྲག་པ་ཞིག་གཅིག་ཡིན། དང་པོ་ལྟར་ན། དོན་གྱི་རང་
གི་ངོ་བོ་གཅིག་དེ་ཉིད། བདག་ཉིད་གང་ལ་མངོན་སུམ་དུ་
གྱུར་པ་ཡིན་པ་ལ་ཚད་མ་རྣམས་ཀྱིས་མཐོང་མ་མཐོང་གི་ཆ་་་་་
གཉིས་ཀྱིས་རྟག་གང་ལས་མ་མཐོང་བའི་ཆ་བཞན་ཅི་ཞིག་ཡོད་་
དེ༑ ཐམས་ཅད་ནས་ཐམས་ཅད་དུ་ངོ་བོ་གཅིག་པའི་དོན་ལ་
ཆ་ཤས་མེད་པའི་ཕྱིར། ཡང་ངོ་བོ་ཆ་ཐམས་ཅད་ནས་མི་ཅིག་
194



པར་ཆ་ཤས་དེ་འདྲ་གཅིག་པ་ཡིན་ནོ་སྙམ་ན། དོན་དམ་
བདེན་པ་གཅིག་དང་ཐ་དད་ལ་སོགས་པས་སྟོང་པའི་སྟོང་པ་་་་
ཉིད་མ་ཡིན་པར་ཐལ། དེ་ལ་ཀུན་རྫོབ་དང་ངོ་བོ་གཅིག་པར་
རུང་མི་རུང་གི་ཆ་གཉིས་ཡོད་པའི་ཕྱིར། གཞན་ཡང་བདེན་
གཉིས་ངོ་བོ་གཅིག་ན་བདེན་པའི་དངོས་པོ་སྲིད་པར་འགྱུར་ཏེ།
བདེན་གཉིས་ངོ་བོ་གཅིག་པ་ཡི་ངོ་བོ་གཅིག་པུ་དེ་བདེན་པར་་་་་
གྲུབ་བམ་རྫུན་པར་གྲུབ། རྫུན་ན་བདེན་གཉིས་ངོ་བོ་གཅིག་
པ་ཉམས་ཏེ། བདེན་པ་གཉིས་ཀའི་ངོ་བོ་དེ་ངོ་བོ་མ་གྲུབ་
བཞིན་དུ་ངོ་བོ་ལྟར་བཅོས་པའི་རྫུན་པ་དེ་ཉིད་ཀྱི་ཕྱིར་ངོ་བོ་་་་་
གཅིག་དང་ཐ་དད་གང་དུ་འང་བདེན་པ་མ་ཡིན་པའི་ཕྱིར།
བདེན་གཉིས་ངོ་བོ་གཅིག་པར་བདེན་པར་གྲུབ་ན་བདེན་་་་་་
དངོས་ཁས་ལེན་པའི་ཕྱིར་ཁྱེད་ཅག་དབུ་མའི་ལུགས་འཛིན་་་་་
བཞིན་དུ། བདེན་པར་གྲུབ་པར་སྨྲ་བ་ལས་ལྷག་པའི་དངོས་སྨྲ་
བ་མེད་པས་ཁྱེད་ཅག་ནན་གྱི་དངོས་པོར་སྨྲ་བར་བྱེད་པ་འདི་་་
ནི་བླུན་ཆེས་པས་གང་ཟག་སྟོབས་ལྡན། ཀྱེ་མ་སུ་ཞིག་གིས་ནི་
ཁྱེད་ཅག་ཅལ་ལེ་ཅོལ་ལེར་བཅོས་པ་ཡིན་ནམ། བདེན་གཉིས་
ངོ་བོ་གཅིག་ཡིན་ན། འདུ་བྱེད་པ་ཅན་གྱི་ཁམས་ཀུན་རྫོབ་
བདེན་པ་དང་དོན་དམ་པའི་བདེན་པ་གཉིས་དོན་བྱེད་ཚུལ་གྱི་་
མཚན་ཉིད་གཅིག་དང་ཐ་དད་པ་གཉིས་ཀ་དང་བྲལ་བ་ཉིད་དུ་
195



་
གསུངས་མིན་ནམ་སྟེ། དགོངས་འགྲེལ་ལས། འདུ་བྱེད་
ཁམས་དང་དོན་དམ་མཚན་ཉིད་ནི། གཅིག་དང་ཐ་དད་བྲལ་
བའི་མཚན་ཉིད་དོ། གཅིག་དང་ཐ་དད་ཉིད་དུ་གང་སེམས་
པ༑ དེ་དག་ཚུལ་མིན་ཡིད་བྱེད་ཞུགས་པ་ཡིན། ཞེས་འབྱུང་
བའི་ཕྱིར་རོ། ཐ་སྙད་བྱེད་པ་ན་གཞན་གྲགས་ཀྱི་བློ་ཤེས་བྱ་
རྟེན་འབྲེལ་འཁྲུལ་མེད་དུ་རློམ་པར་འདོད་པའི་རྗེས་ཙམ་དུ་་་་་
སྟོན་པ་སངས་རྒྱས་ཁྱོད་ཀྱི་དོན་དམ་པའི་བདེན་པ་ཞེས་པའི་་་་
ཆོས་ནི། རྫས་ཏེ་རྟོག་མེད་ཀྱི་ཡུལ་དུ་དོན་བྱེད་པའི་དངོས་པོ་
དང་ལྡོག་པ་སྟེ་རྟོག་པའི་ཡུལ་དུ་བྱེད་པའི་དངོས་པོ་གང་དུ་་་་་་
འང་མ་གྲུབ་པའི་ཕྱིར། རྫས་དང་ལྡོག་པ་བཞིར་པའམ་དབང་
དུ་བྱས་པའི་བདེན་གཉིས་ངོ་བོ་གཅིག་དང་ཐ་དད་དུ་ཡང་ཡུལ་
དུས་ནམ་ཡང་འགྲུབ་པར་མི་འགྱུར་བར་གསུངས་སོ། དོན་
དམ་པ་མི་བདེན་པ་ནི། དངོས་པོ་དང་དངོས་པོ་མེད་པའམ།
ཤེས་བྱར་སྲིད་དང་མི་སྲིད་པ། གང་ཡང་མིན་པ་དེ་ཡི་ཕྱིར། །
ཀུན་རྫོབ་བདེན་པའི་ངོ་བོ་དང་། ངོ་བོ་གཅིག་དང་ཐ་དད་
ལས༑ རྣམ་པར་གྲོལ་ཞེས་རྫོགས་པའི་སངས་རྒྱས་ཁྱོད་ཀྱིས་
བསྟན༑ མགོན་པོ་ཁྱོད་ཀྱིས་བདེན་པ་གཉིས། རང་གི་ངོ་བོས་
གྲུབ་པར་མེད་པའི་ཆ་ནས་མཉམ་པ་ཉིད་ཀྱིས་དབྱེ་བ་མེད་ཅེས་
བསྟན་པ་ལ་བླུན་པོ་རྣམས་དེ་ལྟར་དབྱེ་བ་མེད་པའི་དབྱེ་བ་་་་་་
196



མེད་ཚུལ་མ་གོ་བར། གཅིག་ཐ་དད་ཀྱི་ཟླས་ཕྱེ་བའི་ཐ་དད་
པའི་དབྱེ་བ་མེད་པར་ངོ་བོ་གཅིག་ཏུ་གསུངས་སོ་སྙམ་དུ་ཞེན་་་
པར་བྱེད་དོ། བདེན་གཉིས་རང་གི་ངོ་བོས་གྲུབ་མེད་པའི།
རྟེན་འབྲེལ་ཆོས་ལ་དོན་དམ་དང་། ཀུན་རྫོབ་ངོ་བོ་གཅིག་པ་
དང་༑ ཐ་དད་ཉིད་དུ་ཚོལ་བྱེད་དེར། བདག་གི་ཅུང་ཟད་དྲི་
བར་བྱ་སྟེ། མེ་ལོང་ལ་རྟེན་པའི་གཟུགས་སྙན་དེ། གཟུགས་ཀྱི་
ངོ་བོར་གཅིག་པའམ། ཡངས་ན་གཟུགས་ལས་ཐ་དད་པ་ཡིན།
དང་པོ་ལྟར་ན་གཟུགས་སྙན་ཉམས་ཏེ། གཟུགས་ཀྱི་ངོ་བོ་དང་
གཅིག་ཡིན་པའི་ཕྱིར། གཉིས་པ་ལྟར་ན་གཟུགས་བརྙན་དེ་
གཟུགས་ཀྱི་རང་བཞིན་ནམ་གཟུགས་ཀྱི་ངང་ཚུལ་ཅན་དུ་ཐལ་་་
ཏེ༑ གཟུགས་སྙན་དེ་གཟུགས་ལས་ཐ་དད་པའི་དངོས་པོར་
ཡོད་པའི་ཕྱིར། འདོད་ན་གཟུགས་བརྙན་དེ་དེ་ཉིད་ཀྱི་དངོས་
པོར་མེད་པར་གྱུར་ཀྱང་། དངོས་པོ་ལྟ་བུར་སྣང་བའི་དཔེ་རུ་
རྫོགས་སངས་རྒྱས་ཀྱིས་གཟུགས་གཟུགས་ཀྱི་དངོས་པོར་མ་གྲུབ་
པ་རྟོང་པ་ཉིད་ཀྱི་མཐུན་དཔེར། གཟུགས་སྙན་དང་གཟུགས་
ཀྱི་དངོས་པོར་མ་གྲུབ་པ་དེ་དེ་བཞིན་ནོ། ཞེས་གཟུགས་སྙན་སྒྱུ་
མ་སོགས་གསུངས་པའི་མཐུན་དཔེ་ཡང་ལྟར་སྣང་ཉིད་དུ་་་་་་
འགྱུར་རོ། འདི་ལ་ཙོང་ཁ་པ་ཆེན་པོས། གཟུངས་རྟགས་ཀྱི་
དགག་བྱའི་གཟུགས་སུ་མི་བདེན་ཏེ། གཟུགས་སྙན་གཟུགས་
197



སུ་མི་བདེན་པ་ལྟ་བུའི་ཕྱིར་ཞེས་མཆད་དགོས་རྒྱུ་ཡིན་ཟེར་བ་་་་
མི་མཐད་དེ། གཟུགས་བརྙན་གཟུགས་ཡིན་པ་དགོས་པ་སུ་
ལའང་མི་འབྱུང་ཞིང། གཟུགས་བརྙན་གཟུགས་བརྙན་གྱི་
དངོས་པོར་གྲུབ་བམ་སྙམ་པ་དག་ལ་དེ་ལྟར་གྲུབ་པ་མ་ཡིན་ཏེ།
དེ་ལྟར་གྲུབ་ན་གཟུགས་བརྙན་གཟུགས་བརྙན་དུ་ཡོད་དགོས་་་་་
པ་ལས་མེད་པའི་ཕྱིར་ཡོད་ན་དེ་བསྐྱེད་པའི་མེ་ལོང་དང་་་་་་་་་
གཟུགས་གང་རུང་དང་ཡང་ན་དེ་གཉིས་ཀས་བསྐྱེད་པའི་་
དངོས་པོ་ཞིག་དུ་ཡོད་དགོས་པ་ལས་མ་དམིགས་པའི་ཕྱིར། །
འདོད་ན་གཟུགས་བརྙན་མེད་བཞིན་སྣང་དུ་རུང་བ་ལ་་་་་་་་་
གཟུགས་ཀྱང་དེ་ལྟར་རུང་ཞེས་མཐུན་དཔེ་སྦྱར་བ་ཡིན་པ་ལས།
དེ་ལས་་ལྡོག་དེ་སྨྲ་བ་ནི་གཟུགས་སྟོང་པ་ཉིད་མ་ཡིན་པར་་་་་
བསྒྲུབ་པའི་ཟོལ་ཚིག་བླ་ན་མེད་པ་ཡིན་ནོ། བདེན་གཉིས་
རང་ས་ནས་མ་གྲུབ་པས་ཕན་ཚུན་ལྟོས་པའམ་བཏགས་པའི་་་་་
རྟེན་འབྲེལ་གྱི་ཚུལ་ཙམ་ལས་བདེན་གཉིས་རང་དབང་དུ་་་་་་
འཇོགས་བྱར་མེད་པའི་ཆོས་ཚུལ་ལ་འཇིགས་པ་འགས། བདེན་
གཉིས་སོ་སོར་དབྱེ་བ་མེད་པར་གསུངས་པའི་ཕྱིར་ཁྱོད་ཀྱང་་་་་་
བདེན་གཉིས་ངོ་བོ་ཅིག་ཏུ་མི་འདོད་བཞིན་དུ་ཁས་ལེན་དགོས་་
སོ་ཞེས། ཕྱི་རྟོལ་བསྐྱེད་དེ་སྨྲ་བ་ཐོས། སྟོན་པ་མཆོག་དང་
ཀླུ་སྒྲུབ་སོགས། ཆེ་བའི་བདག་ཉིད་དེ་དག་གིས། བདེན་
198



གཉིས་དབྱེར་མེད་གསུངས་པ་དེས། རྟེན་ཅིང་འབྲེལ་འབྱུང་
ཆོས་འདི་ལ། རང་བཞིན་གྱིས་གྲུབ་པའི་ངོ་བོ་གཅིག་དང་། །
ངོ་བོ་ཐ་དད་དབྱེ་བ་བྱར་མེད་པའི་ཕྱིར། དབྱེར་མེད་ཉིད་དུ་
གསུངས་པ་ཡིན། བདེན་གཉིས་དབྱེར་མེད་སེང་གེའི་སྒྲ།
བསྒྲགས་པས་རྟོག་གེའི་ཝ་སྐྱེས་འགའ། སྐལ་བ་མེད་པས་
བསྔངས་གྱུར་ཏེ། བདེན་གཉིས་དབྱེར་མེད་སྨོས་ཙམ་གྱིས།
བདེན་གཉིས་རྫས་སུ་གྲུབ་པ་ཡི། ངོ་བོ་གཅིག་ཏུ་ཞེན་པ་ཡང༌། །
སྐྱེ་མ་ཐོགས་མེད་དངོས་འཛིན་གྱི། ལྷན་སྐྱེས་བག་ཆགས་མཐུ་
ཉིད་ལས། བྱུང་བ་ཉིད་དུ་གོར་མ་ཆག་སྟེ། དཔེར་ན་ནམ་
མཁའི་མེ་ཏོག་དཀར་སེར་གཉིས་དབྱེར་མེད་དོ་ཞེས་རྒན་པོ་་་་་་
ཞིག་གི་སྨྲས་ན་བྱིས་པ་མེ་ཏོག་ལ་ཆེས་དགའ་བ་ཞིག་གིས་ནམ་་་
མཁའི་མེ་ཏོག་དཀར་སེར་གཉིས་ངོ་བོ་ཅིག་ཏུ་ཞེན་པ་བཞིན་ནོ།
བདེན་གཉིས་རྫས་སུ་གྲུབ་པ་ཡི། ཆོས་རྣམས་ཀུན་གྱི་སྟོང་དེའི་
ཕྱིར། བདེན་པ་གཉིས་ལ་རྫས་རང་ངོས། གཅིག་དང་ཐ་
དད་གང་སེམས་པ། དེ་ཡི་བདེན་གཉིས་དབྱེར་མེད་ཅེས།
རྟེན་འབྲེལ་སྟོན་པ་རྫོགས་པའི་སངས་རྒྱས་ཀྱིས་གང་བསྟན་པ།
བདེན་གཉིས་གཅིག་པར་ཞེན་པ་དེའི་ཁོང་དུ་ཆུད་འགྱུར་ཀན།
འཁྲུལ་པ་དང་མ་འཁྲུལ་པའམ་མ་རིག་པ་དང་རིག་པའི་བློ་གང་
གིས་བཏགས་པའི་ཀུན་རྫོབ་པའི་དངོས་པོ་སྐྱེ་སོགས་ཏེ་གནས་་་
199



པ་དང་འགལ་བ་དེ་དང་དེར་བདེན་པའི་དངོས་པོར་གཞར་་་་་
ཡང་མ་གྲུབ་པ་མེད་དེ། གྲུབ་པ་ཡོད་ན་རྟགས་པ་ལ་མ་ལྟོས་
པར་སྐྱེ་བ་སོགས་ཀྱི་རང་བཞིན་དུ་ཡོད་དགོས་པ་ལས་དེ་ལྟར་་་་་
མ་གྲུབ་པའི་ཕྱིར་ལ། དོན་དམ་བདེན་པར་བཏགས་པའི་དོན་
དམ་བདེན་པ་དང་ཀུན་རྫོབ་བདེན་པ་གཉིས་ཀྱང་ལྟོས་བཞག་་་
གི་བཏགས་ཆོས་ཀྱི་ཕན་ཚུན་རྟེན་ཅིང་འབྲེལ་འབྱུང་གི་ཆོས་་་་་་
ཙམ་ལ། གཞན་དུ་དོན་དམ་ལས་ཀུན་རྫོབ་ཀྱི་རང་བཞིན་
ཅན་དང་། ཀུན་རྫོབ་ལས་དོན་དམ་གྱི་རང་བཞིན་ཅན་དུ་
འགར་ཡང་གྲུབ་ཅིང་དེར་ཡོད་པར་བརྗོད་ན་ནི། མ་རྟགས་
གྲགས་པའི་སྣང་ཙམ་རྟེན་འབྲེལ་གྱི་ཆོས་འདི་ལ་སྒྲོ་འདོགས་་་་་
པར་འགྱུར་ཏེ། དེ་ལྟའི་བདེན་གཉིས་ཀྱི་དངོས་པོ་མ་གྲུབ་
པར་སྒྲོ་བཏགས་པའི་ཕྱིར་དང་། སྐུར་འདེབས་ཀྱི་མཐའ་འམ་
གཡང་ས་ཆེན་པོར་ཡང་ལྷུང་ངོ་ཞེས། ཇི་ལྟར་ན། གདོད་
ནས་མ་གྲུབ་པ་དང་མ་གྲུབ་པ་གང་གིས་ཀྱང་དབེན་པ་ལ་མ་་་་་
གྲུབ་པོ་ཞེས་རྟོགས་ན་ཡང༌། སྐུར་འདེབས་ཀྱི་མཐར་འགྱུར་
བའི་ཕྱིར། གཞན་གྲགས་དང་མཐུན་པའི་རྟེན་འབྲེལ་མཁྱེན་
པ་སྟེ་འཇིག་རྟེན་མཁྱེན་པ་བཅོམ་ལྡན་འདས་ཀྱིས་དེ་སྐད་་་་་་
གསུངས༑ བློ་གང་གིས་ཇི་ལྟར་བཏགས་པ་བཏགས་པའི་ཆོས་
ཇི་ལྟར་སྣང་བ་དང་གདགས་པའི་གཞི་དེར་ལྟོས་ཀྱི་ཆོས་གསུམ་་
200



གར་མིང་ཙམ་ལ་གཞག་ནས་བཏགས་བྱེད་གདགས་བཞི་་་་་་་
གདགས་ཆོས་གསུམ་ག་དོན་བྱེད་པའི་དངོས་པོ་ལྟར་སྣང་བའི་་་
ཆར་འབྱུང་བ་དེ་ནི་ཀུན་རྫོབ་བདེན་པ་ཞེས་པ་དེའང་བཏགས་་
ཏེ་བརྗོད་པ་ཡིན། དེ་ལྟའི་འཁོར་གསུམ་དུ་རྟོགས་གཞི་དེ་
ཐམས་ཅད་། དངོས་མ་གྲུབ་བཞིན་དུ་དངོས་པོར་ཡོད་
མེད་སྣང་བ་ཉིད་རྫུན་པ་ཉིད་ཀྱིས་ཀུན་རྫོབ་བདེན་པར་་་་་་་་་
འཇོགས་པའི་ཕྱིར། དངོས་པོ་ཐམས་ཅད་བཏགས་ནས་
བརྗོད་པའི་མིང་ཀྱང་ཙམ་དེར་གྲུབ་མ་གྲུབ་དང་ཡོད་མེད་་་་་་
དཔྱད་པའི་ཚེ་ཁྱད་གཞི་སྣང་ཙམ་ཡང་གྲུབ་པ་མེད་ན་ཁྱད་ཆོས་
དེའི་དངོས་པོ་སྐྱེ་འགག་སོགས་དོན་བྱེད་པའི་ཆ་ལྟ་ཅི་སྨོས།
ཡང་ཁྱད་ཆོས་ཀུན་རྫོབ་བདེན་པའི་མཚན་ཉིད་མི་འདྲ་བ་དུ་མ་
ལས་ཁྱད་གཞི་ཀུན་རྫོབ་བདེན་པ་དེ་དཔྱད་པའི་ཚེ། ཀུན་
རྫོབ་བདེན་རྫུན་འགར་ཡང་མ་རྙེད་པས་ཀུན་རྫོབ་བདེན་པ་་་་
ཞེས་པའི་མིང་ཙམ་ཞིག་ལུས་ལ། དེར་ཡང་དཔྱད་བཟོད་པར་
མ་གྲུབ་པ་དེའི་ཚེ་ཀུན་རྫོབ་བདེན་པ་དེ་མི་བདེན་པའི་དེ་ལྟོས་་་
ཀྱི་ཆ་ནས་དོན་དམ་བདེན་པ་ཞེས་བཏགས་ཀྱང་། དེ་ཉིད་
དོན་དམ་བདེན་པའི་བདེན་པར་མི་འགྱུར་ཏེ། ཀུན་རྫོབ་
བདེན་པར་བཀག་ཙམ་དེ་ཉིད་དོན་དམ་པའི་བདེན་པར་གྲོལ་་་
མི་སྲིད་པའི་ཕྱིར། གང་གིས་བཏགས་སོགས་འཁོར་གསུམ་
201



གྱིས་ འཁྲུལ་པའི་མཚན་མ་དམིགས་བྱ་ཡུལ་དང་དམིགས་
བྱེད་ཡུལ་ཅན་གྱི། བཏགས་ཆོས་མ་རིག་ལྟོས་ཆོས་ཀྱི་འཁྲུལ་པ་
ཀུན་སངས་པའི་ཚེ་ན། ཤེས་བྱར་བདེན་པ་གཉིས་དང་ནི།
བདེན་གཉིས་འཇལ་བྱེད་བློ་དང་ནི། ། དེ་འཇལ་བྱེད་པོའི་
གང་ཟག་འཆིང་བ་ཅན་གྱི་གང་ཟག་བཅས་པ་ཀུན་འདི་ཞེས་་་་
གང་ཟག་དང་ཆོས་སུ་སུ་ཡིས་ཀྱང་གྲུབ་པར་འགྱུར་ཏེ་འགྲུབ་་་་
པའི་གནས་མེད་ཡིན་པའི་ཕྱིར་ཏེ། དེའི་ཚེ་ཆོས་གང་ཟག་གི་
སྤྲོས་པ་ཐམས་ཅད་ཉེ་བར་ཞི་བའི་ཕྱིར། འོ་ན་དུས་དེར་
གང་ཟག་དང་ཆོས་ཅན་ཐམས་ཅད་སྤྲོས་པ་དང་བྲལ་ལོ།
སྙམ་དུ་སྨྲ་བསམ་གྱི་ཡུལ་དུ་འཆར་རོ་སྙམ་ན། དེ་ལྟར་
ཤར་ན་སྤྲོས་བྲལ་དུ་མ་སོང་བ་ཉིད་ཀྱི་ཕྱིར་སྤྲོས་བྲལ་ཁོང་དུ་་་་་
ཆུབ་པར་ག་ལ་འགྱུར་རོ། གང་གི་བདེན་གཉིས་ཀྱི་ཆོས་སྨྲ་
བསམ་བརྗོད་མེད་དུ་གྲུབ་པ་དང་ཡོད་ཅེས། བཅོམ་ལྡན་དེས་
ཀྱང་བསྟན་མ་སྤོབས་ཏེ། དེ་ལྟར་ཤེས་མཐོང་གི་ཡུལ་དང་
ཡུལ་ཅན་དུ་མ་གྱུར་པའི་ཕྱིར། དེས་ན་རྟེན་འབྲེལ་གྱི་ཆོས་
ལ་བདེན་གཉིས་ཀྱི་མཐའ་བརྒྱས་དང་བྲལ་བར་སྟོན་པ་པོས་་་་་
བདེན་གཉིས་ཀྱི་ཆོས་རྣམས་ཀུན་ལ། བདེན་གཉིས་ཀྱི་རང་
བཞིན་ཡོད་པ་དང་གྲུབ་པར་འབྱུང་བ་མེད་པ་ལས་བརྩམ་ནས་་
ནི༔ གདུལ་བྱ་དག་པའི་བློ་ཅན་བདེན་གཉིས་ཀྱི་ཆོས་
202



བདེན་གཉིས་སུ་བདེན་པས་བདེན་པར་ཁོངས་དུ་ཆུབ་པ་ཅན་་་
གྱི་གདུལ་བྱ་དེར་ལྟོས་ནས་བདེན་གཉིས་དེ་དེར་མ་གྲུབ་ཀྱང་་་་
རྟེན་ཅིང་འབྲེལ་འབྱུང་ཙམ་དུ་གྲགས་ངོར་འབྱུང་དུ་རུང་བར་
གསུངས་པར་སྣང་། རྟེན་འབྲེལ་གྱི་ཆོས་སྤྲོས་མཐའ་སྟོང་
པར་སྟོན་པ་ཁྱོད་ཀྱི་བདེན་པ་གཉིས་ཀར་རང་བཞིན་གྱིས་མི་་་་་
འབྱུང་ལ། བརྟེན་ནས་འབྱུང་བར་གསུངས་པ་འདི། །
དངོས་པོར་སྨྲ་བ་འོག་མ་ཀུན་ལྟ་ཅི་སྨོས། སེམས་ཙམ་པས་
ཀྱང་སྟོན་པ་ལས། ཁྱེད་ཀྱི་འདི་ལྟར་བདེན་གཉིས་བདེན་
གཉིས་ཉིད་དུ་རང་བཞིན་གྱི་འབྱུང་བ་མེད་པར་མ་གསུངས་་་་་
པས༑ རྒྱལ་བའི་ཡུམ་སོགས་ནས་གཟུགས་སུ་བདེན་པ་
གཟུགས་སུ་བདེན་པ་ཉིད་ཀྱིས་སྟོང་ངོ་ཞེས་སྒྲ་ཇི་བཞིན་སྟོན་་་་
པའི་ངེས་དོན་མ་ཡིན་ཞེས། སངས་རྒྱས་བཅོམ་ལྡན་འདས་
ཀྱི་བསྟན་པ་ལ་སྙོན་འདོར་སྣ་ཚོགས་ཅི་ཡང་འདེབས། ངེས་
དོན་འཁྲུལ་མེད་སྟོན་པ་པོར། ལུང་བསྟན་བརྙེས་པའི་
འཕགས་པ་མཆོག མགོན་པོ་ཀླུ་ཡིས་བཀྲལ་བ་ཡི། ། ངོ་བོ་
ཉིད་མེད་པའི་གཞུང་ལུགས་རྣམས་ཀྱང་སེམས་ཙམ་ལ་མོས་་་་་
ཤིང་ཤིང་རྟ་ཆེན་པོ་ཀླུ་བསྒྲུབ་ལའང་སྒོལ་བར་མི་ནུས་པའི་སྔོན་
གྱི་སློབ་དཔོན་ཆོས་སྐྱོང་དང་། ཕྱིས་ཀྱི་སློབ་དཔོན་ཤཱནྟི་པ་
སོགས་ཀྱིས་སློབ་དཔོན་ཀླུ་བསྒྲུབ་ཀྱི་དབུ་མའི་བསྟན་བཅོས་ཀྱི་་་
༑
203



ཚིག་དོན་གཞན་དུ་བསྒྱུར་ཏེ་འདོན་པར་བྱེད་དེ་དཔེར་ན་་་་་་་
བདེན་གཉིས་ཀྱི་ཆོས་ཐམས་ཅད་བདེན་མེད་སྟོང་པར་མཉམ་་་་
པ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་དུ་གསུངས་པ་ལ་ཀུན་་་
རྫོབ་ཀྱི་ཆོས་བདེན་པར་མེད་ལ། གཞན་དབང་དོན་དམ་
བདེན་པར་གྲུབ་བོ་ཞེས་བརྗོད་པའི་ཕྱིར། ཀྱེ་མ་རྫོགས་
པའི་སངས་རྒྱས་དང་སློབ་དཔོན་ཀླུ་བསྒྲུབ་ཁྱོད་ཀྱི་བསྟན་པའི་་་
དོན༑ ཤཱནྟི་པ་སོགས་གྲགས་པ་དང་ལྡན་པ་ཕལ་གྱིས་སྤོང་
བར་བྱེད་ན། བྱིས་པ་སོ་སོའི་སྐྱེ་བོའི་བློ་ཆོས་ཚུལ་འདི་རྒྱང་
རིང་ནས་སྐྲག་ཆེས་པ་བློ་ནུས་དཔའ་བཀོང་ཞིང༌། འདིར་
འཇུག་པའི་བརྩོན་པ་འདོར་བར་བགྱིད་པ་ནི། ཆོས་འདི་
རྟོགས་པའི་ཚོགས་ཆེན་པོ་སྔོན་དུ་བསགས་པའི་ཕྱིར་བྱིས་པ་དེ་
ནི་ཆེས་ཆེར་རྨོངས་པར་ཟད་དོ། འདི་ན་འགའ་ཞིག་སྟེ།
ཀུན་མཁྱེན་ཇོ་ནང་པས། ཀུན་རྫོབ་བདེན་པ་འདི་ཉིད་རང་
སྟོང་ཆུའི་ལྦུ་བ་ལྟ་བུ་ཡིན་པའི་ཕྱིར་བདེན་པར་མེད་ལ།
དོན་དམ་བདེན་པ་ལས་ཕྱིན་ཅི་ལོག་པས་དོན་དམ་པའི་བདེན་
པ་ནི། ཀུན་རྫོབ་བདེན་པ་ལས་གཞན་དུ་རང་དབང་དུ་སྟེ།
དེ་ཉིད་ལ་དོན་དམ་བདེན་པའི་རང་ངོ་བདེན་པ་གྲུབ་པར་་་་་
རྟོགས་ཅིང་། ཀུན་རྫོབ་པའི་བདེན་མེད་ཆད་པའི་ངོ་བོར་མ་
གྲུབ་པས་རྟག་ཆད་དང་ཡོད་མེད་གཉིས་ཀ་ཡིན་པར་མི་འགལ་་
204



བའི་ཕྱིར། དོན་དམ་བདེན་པ་དེ་སྐྱེ་འགག་ཏུ་འདུས་མ་བྱས་
ཀྱང་སྐྱེ་མེད་དུ་འདུས་བྱས་པ་མི་འགལ་བ་ལྟ་བུའི་ཕྱིར། གྲུབ་
པའི་ཆོས་ཉིད་མི་འགྱུར་བ་རྒྱུ་རྐྱེན་གྱིས་མ་བསགས་པའི་དངོས་་
པོ་བདེན་པར་གྲུབ་པ་མ་བྱས་ལྷུན་ཀྱིས་གྲུབ་པར་ཏེ་རྩོལ་བ་་་་་་
ལས་མ་བྱུང་བ་ཉིད་དུ་འདོད་དོ། མདོར་ན་ལུང་རིགས་ཀྱིས་
གནས་པའི་རྟགས་ཆད་སྒྲོ་སྐུར་འགལ་བ་འདུ་བའི་གཞི་ཡང་།
དོན་དམ་བདེན་པའི་དབང་བྱས་ཚེ། འགལ་འདུ་ཀུན་ཀྱང་
སྐྱོན་མེད་ཟེར། ལུང་རིགས་མཐད་པས་གནོད་པ་ཡི། །
རྟག་ཆད་སྒྲོ་སྐུར་འགལ་འདུ་དེ། ཀུན་རྫོབ་བདེན་པའི་དབང་
བྱས་ཚེ། འགལ་འདུ་ཀུན་ཀྱང་སྐྱོན་ཅན་ཡིན་ཏེ། ཀུན་
རྫོབ་ཡིན་ན་མི་རྟག་པ་ཡིན་པས་ཁྱབ་ལ། དེ་ལ་རྟག་མི་རྟག་
གཉིས་མི་སྲིད་པས་འགལ་ཞིང་། དོན་དམ་བདེན་པ་ལ་དེ་ལྟ་
མི་སྲིད་པའི་ཕྱིར་རོ། ཀུན་རྫོབ་རང་སྟོང་ཡིན་པའི་ཕྱིར། །
དོན་དམ་བདེན་པ་ལ་ཕྱིན་ཅི་ལོག་པའི་ཁྱབ་བ་ཁྱོད་ཀྱི་འཆའ་་་
ན༑ ་ ཁྱོད་ཀྱི་དོན་དམ་བདེན་པ་དེ་འང་གཞན་སྟོང་ཉིད་དུ་
འདོད་པའི་ཕྱིར་ན། དོན་དམ་བདེན་པ་ལས་ཕྱིན་ཅིང་ལོག་
ཏུ་འགྱུར་ཏེ། རང་སྟོང་ཡིན་ན་དོན་དམ་པར་མི་རུང་ན། །
གཞན་སྟོང་ཡིན་ཀྱང་དེར་མི་རུང་བར་མཚུངས་པའི་ཕྱིར་ཏེ།
རང་བཞན་གྱི་སྟོང་པ་གཉིས་ཀའང་སྟོང་པར་ཁྱད་པར་མེད་་་་
205



པའི་ཕྱིར། ཨེ་མ་རྟེན་འབྲེལ་མཁྱེན་པ་པོས། སྟོང་ཉིད་
བཅུ་དྲུག་ཉི་ཤུ་སོགས། སྟོང་པའི་དབྱེ་བ་ཇི་སྙེད་པ།
་ ་
གསུངས་པ་དེ་དག་ཐམས་ཅད་ཀྱིས་ཆོས་ཅན་ཀུན་རྫོབ་བདེན་་་
པ་ལ་རང་གཞན་སོགས་ཀྱི་རིགས་བཅུ་དྲུག་དང་ཉི་ཤུ་སོགས་སུ་
སྡུས་ན་དེ་དག་དེ་དེར་མ་གྲུབ་པ་ཆོས་ཉིད་དོན་དམ་བདེན་་་་་
པར་བརྗོད་པ་ཙམ་ལས་དོན་དམ་བདེན་པ་ཞེས་ཀུན་རྫོབ་ལས་་
ལོགས་སུ་གྲུབ་པ་མེད་དོ་ཞེས་དོན་དམ་པའི་ཚུལ་གསལ་བར་་་་
མཛད་དོ། དོན་དམ་བདེན་པ་ཤེས་རབ་ཀྱི་ཕ་རོལ་ཏུ་ཕྱིན་
པ་ནི་རང་གཞན་གྱི་ཆོས་ཅན་གྱི་ཆོས་ཇི་སྙེད་ཅིག་སྟོང་ཉིད་ལ་་་
དོན་དམ་བདེན་པར་གསུངས་པ་ལས། གཞན་སྟོང་ཁོ་ནས་
དོན་དམ་པ་བསྟན་གྱི།རང་སྟོང་ལ་སོགས་ཀྱི་སྟོང་པའི་དབྱེ་བ་་་
དེ་སྙེད་ནས། དོན་དམ་བདེན་པ་ཡེ་མ་བསྟན། ཞེས་འདི་
ཐུབ་པ་ཁྱོད་ཉིད་ཀྱིས། རྒྱལ་བ་འབུམ་སོགས་ཤེར་ཕྱིན་གྱི་
མདོ་སྡེ་འགར་ཡང་གསུངས་པ་ཡོད་དམ་ཅི། ཡང་ཀུན་
མཁྱེན་ཇོ་ནང་པས། སྟོང་ཉིད་མུ་བཞིའི་རབ་དབྱེ་བར། །
ཀུན་རྫོབ་དང་ནི་དོན་དམ་གྱི། སྟོང་ཉིད་གཉིས་པོ་ཐ་དད་
དེ༑ ་ དོན་དམ་གྱི་སྟོང་ཉིད་ནི་མ་སྐྱེས་ཤིང་འདུས་མ་བྱས་
པའི་སྟོང་ཉིད་མཆོག་ཡིན་ལ། ཀུན་རྫོབ་ཀྱི་སྟོང་ཉིད་ནི་སྐྱེས་
པ་འདུས་མ་བྱས་ཀྱི་སྟོང་ཉིད་ཡིན་པའི་ཕྱིར་ཞེས་སྨྲ་ལ། དེ་
206



ལྟ་ན་སྟོང་ཉིད་གཉིས་པོ་ཐ་དད་ན། ཆོས་རྣམས་ཀུན་གྱི་
ཆོས་ཉིད་སྟོང་པ་ཉིད་ནི་ཆོས་དབྱིངས་སྤྲོས་དང་བྲལ་བའི་སྟོང་
པ་ཉིད་ནི་རྒྱ་ཆད་ཕྱོགས་ལྷུང་དང་བྲལ་བ་ལས་ཐ་དད་པ་ཉིད་་་
སྟོང་ཉིད་མི་འདྲ་བ་དུ་མ་ཡོད་པར་བཅོམ་ལྡན་ཀྱི་ལེགས་པར་་་་
བཀག་པ་འདི་ཁྱེད་ལ་ཇི་ལྟར་འཐད་པར་འགྱུར། བདེན་པ་
གཉིས་ཀྱི་སྟོང་ཉིད་ལ། བཟང་ངན་མཆོག་དམན་ཡོད་ན་ནི།
ཆོས་ཅན་བདེན་པ་གཉིས་ཀྱི་སྟོང་ཉིད་དེ་དག་བདེན་པ་གཉིས་་
སུ་འདུག་གམ་གལ་ཏེ་མི་འདུག གཉིས་པ་ལྟར་ན་བདེན་
གཉིས་ལས། བདེན་པ་གསུམ་འང་སྲིད་པར་འགྱུར་ཏེ།
བདེན་གཉིས་ཀྱི་སྟོང་ཉིད་མཆོག་དམན་དེ་དག་བདེན་པ་་་་་་
གཉིས་གང་དུ་འང་མི་འདུག་པའི་ཕྱིར། དང་པོ་ལྟར་ན་
ཀུན་རྫོབ་ཀྱི། བདེན་པའི་སྟོང་ཉིད་དེ་ཉིད་ནི། སྟོང་པ་
ཉིད་དུ་མི་འགྱུར་ཏེ། ཆོས་ཅན་ཀུན་རྫོབ་བདེན་པ་མི་སྟོང་
བར་འདུས་བྱས་དངོས་པོའི་ཆར་འདུས་པའི་ཕྱིར། ཁྱབ་པ་
ཁྱེད་རང་ལ་གྲུབ་ཅིང་། དེ་ལྟ་ན་ཀུན་རྫོབ་བདེན་པའི་ཆོས་
རང་གི་ངོ་བོ་སྟོང་ཉིད་མ་ཡིན་པར་འགྱུར་བས་བདེན་པ་གཉིས་
ཀར་ཆོས་ཉིད་སྟོང་པ་ཉིད་དུ་མཉམ་པ་མ་ཡིན་པར་འགྱུར་རོ།
དོན་དམ་བདེན་པ་ཀུན་རྫོབ་ཀྱི། བདེན་པ་ཉིད་ལས་རང་
དབང་དུ། གྲུབ་པའི་ཆོས་ཤིག་ཡོད་སྲིད་ན། ། དོན་
207



，
དམ་པ་ཡི་བདེན་པ་གང་དེ། གང་ཟག་སུས་ཀྱང་རྟོགས་
པར་མི་ནུས་ཏེ། ཆོས་ཅན་ཀུན་རྫོབ་ལ་ནི་མི་རྟེན་པར།།
ཆོས་ཉིད་དོན་དམ་པའི་དོན་རྟོགས་པར་མི་འགྱུར་པ་སྟེ།
རྟེན་ཀུན་རྫོབ་པར་མ་བཟུང་བར་རྟེན་པ་ཆོས་ཉིད་ལ་དམར་་་་
འཇུས་བྱར་མི་རུང་བའི་ཕྱིར། ཡང་བརྟེན་པ་ཆོས་ཉིད་
དོན་དམ་བདེན་པ་ལ་དམར་འཇུས་ཐབས་ཟབ་མོ་ཞིག་ཡོད་དོ་་
སྙམ་ན་ནི། དེ་ལྟ་ན་ནི་ཀུན་རྫོབ་དང་། དོན་དམ་པ་
ཡི་བདེན་པ་གཉིས་པོ་དེ།ཐ་སྙད་གྲགས་ངོར་བདག་གཅིག་གམ་་
དེ་བྱུང་གི་འབྲེལ་པ་མེད་པའི་ཕྱིར་དོན་དམ་བསྒྲུབ་བྱ་དང་།
ཀུན་རྫོས་བསྒྲུབ་བྱེད་ཉིད་དུ་ཇི་ལྟར་འགྱུར་ཏེ། མི་འགྱུར་ ་
ཐལ༑ འདོད་ན། ཤེར་ཕྱིན་དུ་དོན་དམ་གྱི་གནས་
ལུགས་རྟོགས་པར་བྱེད། ཀུན་རྫོབ་ཀྱི་གནས་ལུགས་རྟོག་པར་
བྱེད་དགོས་པ་ཉིད་ཀྱི་ཕྱིར། ཞེས་གསུངས་པ་དང་ཅི་སྟེ་
འགལ་བར་མི་འགྱུར། ། གལ་ཏེ་དོན་དམ་བདེན་པ་དེ།།
དོན་དམ་པའི་རང་བྱུང་སྐྱེས་བུས་དོན་དམ་བདེན་པ་དེ་རང་་་་་
བྱུང་གི་ཚུལ་གྱིས་རྟོགས་པ་དེ་ཀུན་རྫོབ་ཀྱི་བདེན་པ་རྟོགས་པ་་་་
དེ་ལ་མི་ལྟོས་སོ། དེ་ལྟ་ན་ནི་ཕྱི་རོལ་པས། རྟག་པ་རང་
བྱུང་སྐྱེས་བུས་རང་བྱུང་གི་རིགས་བྱེད་ཚད་མས་རྟོགས་ཀྱི།
དེ་ལྟ་མ་ཡིན་པའི་བྱེ་བྲག་པ་སྐྱེས་བུ་བྱས་པ་ཅན་གྱིས་མི་རྟོགས་་
208



ཤེས་རྟག་བདག་སྨྲ་སོགས་ཀྱི་རྣམ་གཞག་ཇི་ལྟ་བ་དེ་ལྟ་བར།
ཁྱེད་ཅག་འདོད་ན་སངས་རྒྱས་པའི་ལུགས་ལས་གཞན་དུ་སྨྲ་་་་་
ཉིད་ཀྱི་ཕྱིར། མུ་སྟེགས་བྱེད་པ་དེ་དག་གི་རིང་ལུགས་འགོག་
པའི་སངས་རྒྱས་པའི་གསུང་རབ་ནས་འབྱུང་བའི་རིགས་པ་་་་་་
མཐའ་དག་སྦྱོར་བ་འགོག་པར་རིགས་སོ། དོན་དམ་བདེན་པ་
དེ་ཉིད་ནི། རྫོགས་སངས་རྒྱས་དང་ཀླུ་སོགས་ཀྱིས། རྟག་ཆད་
སྒྲོ་བསྐུར་འགལ་འདུ་སོགས། ཀུན་གྱི་དབེན་ཞིང་རྩོད་མེད་
པའི་ཀླན་ཀ་ཀུན་དང་བྲལ་ཞེས་གསུངས་པ་ལ། ཇོ་ནང་པ་
ཁྱེད་ཀྱིས་དེ་ལས་བཟློག་སྟེ། དོན་དམ་བདེན་པ་ནི་ལུང་རིག་
ཚད་མས་གནོད་པ་ཡི། འགལ་ཀུན་སྡུད་པའི་གཞིར་འགྱུར་
བའི༑ འགལ་འདུའི་སྐྱོན་མེད་པ་ཡིན་ཞེས་སྨྲ་བ་ནི་ཨེ་མ་ཆེས་
མཚར་ཏེ། འགལ་བ་ཐམས་ཅད་དང་ལྡན་ན་མི་འགལ་བར་
མི་རུང་བ་དང་། སྐྱོན་དང་གནོད་པ་ཐམས་ཅད་འབབ་པའི་
བདག་ཉིད་ཅན་ཡིན་ན་སྐྱོན་དང་གནོད་པ་ཐམས་ཅད་དང་་་་་
བྲལ་བའི་བདག་ཉིད་ཅན་ཡིན་པར་ཅི་ལྟར་རུང་བའི་ཕྱིར་དྲན་
གནས་སུ་ཞིག་འདི་ལྟར་གླེང་། ཀུན་རྫོབ་བདེན་པ་དེ་ལ་ནི།
ལུང་རིགས་མཐད་ལྡན་ཐམས་ཅད་ཀྱིས། དཔྱད་ཚེ་སྔར་ཡོད་
ཕྱིས་ཡོད་ཀྱི་མི་འགྱུར་བའི་རྟག་པ་དང་སྔར་ཡོད་ཕྱིས་ཡོད་ཀྱི་་་་
མི་འགྱུར་བའི་རྟག་པ་དང་སྔར་ཡོད་ཕྱིས་མེད་དམ་ཡོད་མེད་ཆ་
209



སོགས་ཀྱི་སྒྲ་བསྐུར་ཀུན་ལས་གྲོལ་བར་གྱུར་པས་ན། ཀུན་རྫོབ་
ཀྱི་བདེན་པ་ནི་རྟེན་ཅིང་འབྲེལ་འབྱུང་གི་ཆོས་ཙམ་གྱི་ཡོད་མེད་
ལྟར་མ་རྟགས་པར་སྣང་ཡང་། བརྟགས་ན་ཡོད་མེད་རྟགས་
ཆད་ཀྱི་སྐྱོན་མི་གནས་པས། བྱིས་པའི་ཚུར་མཐོང་གིས་རྟགས་
པ་ལྟར་རྟོགས་པར་བཀའ་བ་ཉིད་གྱིས་ཟབ་པོ་ཞེས། སྟོན་པ་
མཆོག་གི་བཀའ་སྩལ་པ་། དོན་དང་ལྡན་པར་མི་འགྱུར་ཏེ། །
རྟེན་འབྱུང་ཀུན་རྫོབ་ཆོས་འདི་ལ། ལུང་རིག་པད་མས་མི་
འགྲུབ་པའི། རྟག་ཆད་སྒྲོ་བསྐུར་འགལ་འདུའི་སྐྱོན། ཀུན་
ཀྱང་འདི་ལ་ཞུགས་པའི་ཕྱིར། དེ་ལྟ་ན་ནི། ཀུན་རྫོབ་བདེན་
པའི་རྒྱུ་རྐྱེན་ལས་སྐྱེ་མི་དགོས་པའི་ཡེ་ཡོད་གྱི་རྟགས་དང་ཡེ་་་་་
མེད་གྱི་ཆད་པ་གཉིས་ཀའི་བདག་ཉིད་ཅན་དུའང་འགྱུར་རོ།
དེ་ལྟར་འདོད་ན་རྟེན་འབྲེལ་ཙམ་གྱི་ཀུན་རྫོབ་གྱི་ཆོས་ལ། །
སྟོན་པ་སངས་རྒྱས་དེ་ཉིད་ཀྱིས་རྟགས་ཆད་གྱི་སྤྲོས་མཐའི་སྐྱོན་་ ་
ཀུན་དང་བྲལ། ཞེས་པའི་བབྲས་བུ་བཅོམ་ལྡན་འདས་ཀྱིས་
འཇིག་མེད་གྱི་སེང་གེའི་དམ་ཆ་ཉམས་པར་འགྱུར་ཏེ། ཀུན་
རྫོབ་རྟེན་འབྲེལ་གྱི་ཆོས་ལ་རྟགས་ཆད་གྱི་སྤྲོས་མཐའི་སྐྱོན་ཀུན་་
དོན་ལ་ཞུགས་པའི་ཕྱིར་རོ། ཁ་ཅིག་ནི་སྟེ། ཤར་ཙོང་ཁ་པ་
ཆེན་པོ་སོགས་དབང་པོར་ཏེ་དབང་ཡིད་གྱི་ཤེས་པ་ཡུལ་བཅས། །
དོན་བྱེད་ནུས་སྣང་དངོས་འདི་ཀུན་གཅིག་དུ་བྲལ་སོགས་གྱི་་་་་ །
210



རིགས་པས་གནོད་པ་མེད་པའི་དབང་ཡིད་མངོན་གསུམ་གྱི་་་་་
ཚད་མ་གྲུབ་བོ། དེ་ལྟ་ན་ཡང་ཐ་སྙད་པའི་ཚད་མས་གྲུབ་པའི་
ཀུན་རྫོབ་འདེན་པ་ལ་བདེན་པར་གྲུབ་པའི་ཆ་བསླུ་བའི་ཆོས་་་་
ཅན་གྱི་ཀུན་རྫོབ་བདེན་པ་འདི་ལ། དངོས་པོ་དོན་བྱེད་ནུས་
པ་གང་ཡིན་པ་ནི་བཏགས་བཞག་ཆོས་ཙམ་གྱི་ཚད་གྲུབ་ཀྱི་རྙེད་
པས་ད་དུང་ཀུན་རྫོབ་ཀྱི་བདེན་པ་བདེན་པར་གྲུབ་མ་གྲུབ་ཀྱི་་་་
བློ་གྲོས་ཚིམས་པར་མ་གྱུར་ཏེ། དངོས་པོ་རྟགས་གཞག་ཚད་
གྲུབ་དེ་ཕན་ཆད་དུ་བདེན་པར་གྲུབ་མ་གྲུབ་འཙལ་ནས་བདེན་་
པའི་ཆོས་མ་རྙེད་པ་དེ་དོན་དམ་བདེན་པ་སྟོང་ཉིད་ཀྱི་དོན་་་་་་་
འཁྲུལ་མེད་དུ་རྟོགས་པ་འམ་ཤེས་པ་ཡིན་ནོ། ཙོང་ཁ་པའི་
ལུགས་དེ་ལྟ་གིས་བདེན་པ་ཡིན་ན་ནི་སྨྲ་བ་སྨྲ་བའི་མཆོག་ཡང་་་
དག་པར་རྫོགས་པའི་སངས་རྒྱས་དེ་ཉིད་ཀྱིས། གཟུགས་ནས་
གཟུགས་ཏེ་རྣམ་མཁྱེན་གྱི་བར་གྱི་ཆོས་ཀུན་རེ་རེ་ཞིང་ཕུང་་་་་་་
སོགས་དང་མིག་གི་ཁས་སོགས་ཀྱི་ཆོས་ཅན་ཉིད་མཚན་བཞིར་་་
བཟུང་སྟེ། དེ་ལྟའི་རང་བཞིན་དུ་གྲུབ་པར་ཡོད་པ་འགོག་
པའི་སླད་དུ། རྒྱལ་བའི་ཡུམ་ལ་སོགས་པ་རྒྱ་ཆེར་འབྱུང་ཞིང་།
དེ་དེ་ལྟར་གྲུབ་པའི་ལོག་རྟོག་སེལ་བའི་ཚུལ་རྒྱལ་བའི་གསུང་་་་་་
རབ་ཉིད་དུ་བཞུགས་པ། ལྷག་པར་རྒྱལ་བས་ངེས་དོན་སྟོན་
པ་པོར་ལུང་བསྟན་པའི་མགོན་པོ་ཀླུ་བསྒྲུབ་ཀྱིས། འཇིག་རྟེན་
211



རང་ལ་གྲགས་པའི་རིག་པ་མཐད་ལྡན་གསུངས་སོ་ཅོག་དགོས་་་
པ་མེད་པ་ཉིད་དུ་འགྱུར་ཏེ། ཐ་སྙད་གཞན་གྲགས་ཙམ་དུ་འང་
རིགས་པ་དེས་ལོག་རྟོག་དེ་བཟློད་པར་མི་ནུས་པར་འགྱུར་བ་་་་
ཉིད་ཀྱི་ཕྱིར་ཏེ། གཟུགས་ནས་རྣམ་མཁྱེན་བར་གྱི་དངོས་ཆོས་
ཐམས་ཅད་ནི་སོ་སྐྱེའི་དབང་ཡིད་ཀྱི་ཐ་སྙད་ཚད་མས་གྲིབ་པར་
གྱུར་ཅིང་། དངོས་ཆོས་དེ་དག་ལ་དེ་དེར་མ་གྲུབ་པའི་གཅིག་
ཏུ་བྲལ་སོགས་ཀྱི་རིགས་ཤེས་ཚད་མས་གནོད་པ་མེད་པའི་ཕྱིར།།
ཇི་ལྟར་དོན་བྱེད་པའི་དངོས་བདེན་འདི་ནི་འདི་ཁོ་ནར་གྲུབ་པ་
ལ་བསྙོན་ན་ཆད་པའི་མཐའ་ཆེན་པོར་ལྟུང་བར་འགྱུར་རོ་ཞེས་་
ཙོང་ཁ་པ་ཆེན་པོས་སྨྲ་བར་བྱེད་པའི་ཕྱིར་རོ། དེ་ལྟ་ནའང་
ཙོང་ཁ་པ་ཆེན་པོས་བཞེད་པ་མཐད་པར་མ་མཐོང་ཏེ། དབང་
ཡིད་ཀྱི་ཤེས་པ་ཡུལ་དང་བཅས་པ་ཀུན་རྫོབ་བདེན་པ་ནི་ཐ་་་་་
སྙད་པའི་ཚད་མས་གྲུབ་ཅིང་རིག་ཤེས་ཀྱི་ཚད་མས་གནོད་པ་མ་
ཡིན་པ་ཉིད་ཀྱི་ཕྱིར་ན། ཀུན་རྫོབ་པའི་དངོས་ཆོས་དོན་བྱེད་
པ་དེ་དཔྱད་བཟོད་གྱི་ཡུལ་དུ་འགྱུར་ཏེ། རིག་ཤེས་ཚད་མས་
ཀུན་རྫོབ་ཀྱི་དངོས་ཆོས་དེ་ནི་དེ་དེར་མ་གྲུབ་པས་དཔྱོད་པའི་་་་
ཡུལ་དུ་མ་གྱུར་ཅིང་། ཐ་སྙད་པ་ཡི་ཚད་མས་ནི། དོན་བྱེད་
བསླུ་བ་མེད་པ་ཉིད་དུ་གྲུབ་པས་ཚད་མ་དེ་ཉིད་ཀྱི་ངེས་པས་་་་་
དྲངས་པའི་རྗེས་དཔག་ཚད་མའི་ངོར་ཡང་དངོས་ཡོད་དེ་དེར་་་
212



གྲུབ་པ་ལ་དཔྱད་པས་བཟོད་གྲུབ་པར་འགྱུར། འདོད་ན་
དངོས་པོ་གཞན་གྲགས་ཙམ་དུ་རྟེན་འབྲེལ་ལ་ལྟོས་ནས་འབྱུང་་་
བར་སྟོན་པ་པོས་རྫོགས་པའི་སངས་རྒྱས་ཀྱི་བདེན་གཉིས་ཀྱིས་་་
བསྡུས་པའི་ཆོས་ཀུན་ལ་དཔྱད་ན་བཟོད་པ་སྟེ་དེ་དེར་བདེན་་་་
པར་གྲུབ་པ་ཞིག་རྙེད་པར་འགྱུར་བ་ཡོད་རི་ཀན་ཞེས་འཇིག་པ་
མེད་པའི་གསུང་དེའང་བརྫུན་པར་འགྱུར་རོ། དེ་ལྟ་ན་ནི་ཁྱེད་
ཉིད་ཀྱིས། སྟོན་པ་སངས་རྒྱས་བཞེད་པ་ཡི། དབུ་མའི་ལུགས་
བཟང་ཞེས་འཇིག་རྟེན་ཤེས་བྱ་རྟེན་འབྲེལ་དང་མཐུན་པར་སྨྲ་་་
བ་ཀུན་གྱི་ཟེར་ཞིང་དབུ་མར་རང་གི་རློམ་མི་རློམ་ཅི་ཡིན་ཀྱང་་་
གཞན་གྲགས་ཀྱི་དབུ་མར་ཕུལ་བའི་བརྗོད་པ་བཀག་ནས་སླར་་་
ཡང་དབུ་མའི་ལུགས་ཁྱད་པར་བ་འཇོག་ཅེས་གངས་ཅན་གྱི་་་་་
ལྗོངས་འདིར་དྲིལ་བསྒྲགས་ཀྱང་། ལུགས་འདི་ལ་དད་ཤེས་
སྐལ་བ་དང་ལྡན་པ་སུ་ཞིག་ཡིད་ཆེས་སྐྱེ་སྟེ། སྐྱེ་རིགས་པར་མི་
འགྱུར་སྟེ། རྒྱལ་བ་སྲས་བཅས་ཀྱི་གསུངས་པའི་དབུ་མ་ལས་
བཟློག་སྟེ་སྨྲ་བའི་དབུ་མའི་ལུགས་ཡིན་ཞེས་པ་ལ་སེམས་ཡོད་ན་
བདེན་པར་ཡིད་ག་ལ་ཆེས་པའི་ཕྱིར་རོ། དེ་བས་སྐལ་ལྡན་
དག་སྒོ་གསུམ་གྱི་འབད་པ་ཐམས་ཅད་ཀྱི་དབུ་མའི་ལུགས་་་་་་་
བཟང་འཛིན་པའི་སྐྱེས་བུ་དམ་པ་ཇོ་བོ་ཆེན་པོ་རྗེ་དང་།
འབྲོམ་སྟོན། དགེ་བའི་བཤེས་གཉེན་སྐུ་མཆེད་སོགས་སྔར་བྱོན་
213



ཀྱི་བཀའ་གདམས་གོང་མ་དང་། སྤ་ཚབ་ལོ་ཙཱ་བའི་བུ་བཞིར་
གྲགས་པ་དང་། དྭགས་པོ་བཀའ་རྒྱུད་ཀྱི་སྐྱེས་ཆེན་དབུ་མའི་
རྟོག་པ་ཐུགས་ལ་འཁྲུངས་པ་རྣམས་ལ་དད་པ་དང༌། སྐྱེས་བུ་
དམ་པ་དེ་དག་གིས་ནི་བསྟན་པའི་དབུ་མའི་ཟབ་ཆོས་བདུད་ཙི་
ཀུན༑ སྲོག་དང་བསྡོས་ནས་བསྟེན་པར་རིགས་ཏེ། ནམ་
གཞག་གཏན་གྱི་མདུན་མ་ཡིན་པའི་ཕྱིར། དེ་ལྟ་ནའང་དེང་
སང་སྐྱེ་བོ་ཕལ་གྱིས་སྔ་རབས་དབུ་མའི་ལུགས་བརྗོད་ན་རྨི་ལམ་
སྡིག་པ་ཙམ་གྱི་ཡང་ཡོང་ན། སྔ་རབས་པའི་ལུགས་སུ་བརྗོད་
མི་ནུས་པ་ནི་ཕྱི་མ་ཕན་མ་དྲན་པའི། ཚེ་འདི་ལ་ཆགས་པའི་
སྙིང་མེད་རྣམས་ཀྱི་ལས་སུ་ཟད་དེ། དེ་ལས་སྙིང་རྗེ་བ་ཅི་ཞིག་
ཡོད་པའི་ཕྱིར། ཡང་ཁྱེད་ལྟར་ན་རྫོགས་པའི་སངས་རྒྱས་དེ་
ཉིད་ཀྱི་ཀུན་རྫོབ་ཏུ་མ་དཔྱད་པར་སྣང་ཙམ་གྱི་ཆོས་འདི་ནི། །
རྟེན་འབྱུང་ངམ་བཏགས་ཆོས་ཙམ་ཉིད་དུ་རྟོག་པ་ལས། དེ་
དེར་སྣང་རྟགས་ལྟར་དོན་བྱེད་པའི་དངོས་པོར་མ་གྲུབ་པར་་་་་
ཁོང་དུ་ཆུབ་པ་དེའི་ཟབ་མོའི་དོན་སྟོང་པ་ཉིད་ཁོང་དུ་ཆུབ་པོ་་་
ཞེས་གསུངས་པ་འདི་འཁྲུལ་པ་དང་བཅས་པ་ཉིད་དུ་འགྱུར་ཏེ།
ཆོས་ཀུན་དོན་བྱེད་པའི་དངོས་ཆ་བཏགས་ཆོས་ཙམ་གྱི་སྤྲོས་་་་་
བྲལ་སྟོང་པ་ཉིད་དུ་རྟོགས་པར་གྱུར་ཀྱང་། ད་དུང་དངོས་
པོར་ཡོད་མེད་གྱི་སྤྲོས་འཛིན་མི་བཟློག་པར། སླར་ཡང་སྟོང་
214



པ་ཉིད་ཚུལ་དེ་ཇི་ལྟར་བཏགས་ནས་བཞག་པ་ལྟ་བུའི་དོན་གྱི་་་་་
སྡོད་ལུགས་ཡུལ་གྱིས་རང་ངོས་གཟུང་ནས་ཚུར་ཐུབ་པར་ཡོད་་་
པ་དང་མེད་པའི་སྒོ་ནས་ཡོད་མེད་དཔྱོད་པར་བྱེད་པ་དེ་ཉིད་་་་
ཀྱི་རྟགས་བཞག་གི་དངོས་པོ་ལས་རྟགས་དོན་གྱི་ཡུལ་གྱི་རང་ངོ་
ནས་ཚུགས་ཐུབ་ཏུ་གྲུབ་པའི་བདག་བདེན་སྡོད་ཡོད་མེད་པ་་་་་
དཔྱད་ནས་མེད་པར་རྟོགས་པ་དབུ་མའི་གནས་ལུགས་རྟོགས་་་་
པའི་དོན་དུ་འཆད་པ་ནི་རྟགས་ཆོས་ཀྱི་འཁྲུལ་གཞིར་ཇི་ལྟར་་་་་
བཏགས་པའི་འཁྲུལ་པ་སངས་པའི་རྗེས། སླར་ཡང་བཏགས་
ཆོས་ཀྱི་རྟགས་པའི་འཁྲུལ་གཞིར་འཁྲུལ་པ་དེ་མ་ཡིན་གྱི།
འཁྲུལ་པ་གཞན་ཞིག་ཡོད་དོ་ཞེས་པ་ནི། ཐ་སྙད་འཁྲུལ་ངོར་
ཡང་ནན་གྱིས་བསྙོན་ཆེན་པོ་བཏབ་སྟེ་སྒྲུབས་ནས་སླར་བཀག་་་
པ་སྐད་དུ་བྱེད་པ་སྟེ། ཚུལ་འདིས་དབུ་མའི་རྟོག་པ་བསྐྱེད་
སྙམ་བྱེད་པ་དེས། དཀའ་ཚོགས་ཆེ་ལ་འཁྲུལ་བཏགས་ཆོས་
དེ་ཉིད་ཀྱི་སྤྲོས་མཚན་སེལ་བའི་དགོས་པ་མེད་པར་ངལ་བ་་་་་་
འབྲས་བུ་མེད་པར་འདིར་འབད་ཅིང་། དེར་མ་ཟད་ཨེ་མ་
སྟོང་ཉིད་རྟོགས་བྱེད་ཀྱི་རྒྱུ་མཚན་གྱི་རིག་པ་ཀུན་གྱི་མཆོག་ཏུ་་་་
གྱུར་པ་ནི་དངོས་པོ་ནི་རང་བཞིན་གྱིས་གྲུབ་པའི་དངོས་པོ་ཆོས་
མ་ཡིན་པར་རྟགས་བཞག་གི་རྟེན་ཅིང་འབྲེལ་བར་འབྱུང་བའི་་་
ཚུལ་གྱི་དངོས་པོ་སོར་བཞག་པ་ཉིད་ཀྱི་རང་བཞིན་གྱིས་གྲུབ་་་་
215



པའི་དངོས་པོ་ཐ་སྙད་གཞན་གྲགས་སུ་འགོག་ནུས་པར་བཤད་་་
པ་འདི་ཡང་རིགས་པ་ལྟར་སྣང་བར་འགྱུར་ཞིང་། དངོས་
ཆོས་རྣམས་རྟེན་ཅིང་འབྲེལ་པ་ཙམ་དུ་འབྱུང་བ་རུ་སྨྲ་ཞིང་རྟེན་
འབྲེལ་གྱི་དངོས་པོ་ནི་ཐ་སྙད་ཚད་གྲུབ་གཉིས་ཀྱི་རང་རང་ངོ་་་་
བོས་མི་སྟོང་བར་སྙིང་ལ་དངོས་པོ་འཛིན་ཀྱི་སྲན་ཞུགས་ཏེ།
སླར་ཡང་ཟབ་མོའི་དོན་གྱི་རྟོང་པ་ཉིད་ཀྱི་དོན་གཞན་ནས་ཚོལ་
བ་ནི་བྲམ་ཟེ་ཆེན་པོ། ས་ར་ཧས་དོ་ཧ་མཛོད་ཀྱི་གླུ་ལས། གླང་
ཆེན་ལམ་ནས་སེམས་ཚག་ཚུད་པ་ནི། དེ་ནི་འགྲོ་འོང་བཅད་
དེ་དལ་བ་སྟེ། ད་ནི་འདི་ལྟར་རྟོགས་སོ་གཞན་ཅི་དགོས། ཞེས་
དང་༑ ལུ་ཡི་པས།གཉུག་མའི་ཤེས་པ་མངོན་དུ་གྱུར་ནས་ཀྱང་།
འདོད་པས་སངས་རྒྱས་ལོགས་སུ་ཚོལ་བ་ངལ་བ་དེ། གླང་པོ་
རྙེད་ནས་གླིང་པའི་རྗེ་ཚོལ་ཇི་བཞིན་ནོ། ཞེས་དང་། དམངས་
དོར༑ ཁྱིམ་ན་གནས་པ་ཕྱི་རོལ་སོང་ནས་ཚོལ། ཁྱིམ་བདག་
མཐོང་ནས་ཁྱིམ་མཚེས་དག་ལ་འདྲི། ཞེས་འབྱུང་པ་ལྟར་གླང་
ཆེན་སྨྱོན་པ་ལྟ་བུའི་དངོས་ཆོས་བཏགས་བཞག་གི་སྟོང་ཉིད་་་་་་
ཁོང་དུ་ཆུབ་རྗེས་དེ་སྟོང་ཉིད་མ་ཡིན་པར་ཐ་སྙད་ཚད་མས་་་་་
གྲུབ་པོ་ཞེས་ལོག་པར་ལྟས་ནས་སླར་སྟོང་པ་ཉིད་དངོས་ཀྱི་གླང་
པོ་ཆེ་བཙལ་ལོ་ཞེས་གླང་པོའི་རྗེས་ལ་གླང་པོ་ཉིད་ཡོད་མེད་ཀྱི་་་
རྗེས་ཚོལ་བའི་དཔེ་ཡིས་དངོས་པོར་རྟོག་གེ་པ་སྟེ་བློ་ཅིངས་པ་་་་
216



དག་གི་རྟེན་འབྲེལ་ཚིག་ཏུ་སྨྲ་མོད་ཀྱང་། རྟེན་འབྲེལ་དེའི་དོན་
རྟེན་ཅིང་འབྲེལ་འབྱུང་གི་ཆོས་ཡིན་ན་དོན་དམ་པ་དང་ཐ་སྙད་
པའི་ཚད་མས་དོན་བྱེད་པའི་དངོས་པོ་སྟོང་པ་ཉིད་ཀྱི་ངང་ཚུལ་
ཁོང་དུ་མ་ཆུབ་པས། ད་དུང་རྟེན་འབྲེལ་གྱི་དོན་ལྟོས་ངོས་
དངོས་པོ་དངོས་པོར་ཐ་སྙད་ཚད་མས་གྲུབ་པའི་དངོས་པོར་་་་་
འཛིན་པ་ལས་མ་གྲོལ་གྱི་བར་གནས་ལུགས་མི་རྟོགས་ཞེས།
ལན་གཅིག་མིན་པར་གསུངས་པ་ཡིན་པ་དེ་ཉིད་ཀྱི་ལུང་འདིས་་
ཀྱང་མ་འོངས་པ་ན་རྗེ་བཙུན་ཙོང་ཁ་པའི་གཞེས་པ་ལུང་བསྟན་
པའི་ཚུལ་གྱིས་ཙོང་ཁ་པ་ཆེན་པོ་ཁྱོད་ཀྱི་ལུགས་དེ་ས་ར་ཧ་ཆེན་་
པོས་བཀག་པར་གྲུབ་བོ། ཀླུ་སྒྲུབ་ལུགས་ལས་ཕྱི་རོལ་ཏུ་གྱུར་
པའི་ལུགས་ངན་འདི་ལ་ཞེན་བཞིན་དུ། མགོན་པོ་ཀླུ་ལ་ཁ་
གཡར་བ། དེ་དག་ཀུན་གྱིས་ཅི་སྨྲས་ཀྱང་། དཔྱོད་ལྡན་སུ་ཞིག་
གི་ཡིད་ལ་སྨན་པའམ་ཕན་པར་འགྱུར་ཏེ་ཅི་ལྟར་འོང་། །
འཇིག་རྟེན་འདི་ན་ཀུན་རྫོབ་བདེན་པ་ཀུན་དབང་ཡིད་ཀྱི་ཤེས་་
པ་མ་འཁྲུལ་ཐ་སྙད་ཚད་མས་མ་གྲུབ་པ་དང་། དེ་ལྟར་སོ་སོ་སྐྱེ་
བོའི་གྲུབ་པའི་དོན་ཇི་ལྟ་བ་དེ་ལྟར་ཡང་། རྫོགས་པའི་སངས་
རྒྱས་ཀྱིས་ཇི་སྙེད་མཁྱེན་པའི་ཡེ་ཤེས་ཀྱིས་ཚད་མས་ཀྱང་གྲུབ་་་་་
པའི་ཕྱིར། ཀུན་རྫོབ་ཀྱི་དངོས་པོ་ཐ་སྙད་པའི་ཚད་མས་གྲུབ་
པ་དང་དེ་ལྟར་གྲུབ་པས་དབུ་མའི་རང་ལུགས་གྲུབ་གོ་ཆོད་པ་་་་
217



།
ཡིན་པ་དང་། རྟགས་ཀྱི་དྲངས་པའི་རིག་ཤེས་ཚད་མས་གྲུབ་
པའི་བདེན་སྟོང་ནི་དོན་དམ་པའི་བདེན་པ་ཡིན་ཏེ། དེ་ལྟར་
གྲུབ་པའི་དོན་དམ་བདེན་པའི་དོན་དེ་ཡང་། ་ རྫོགས་པའི་
སངས་རྒྱས་ཀྱི་ཇི་ལྟ་མཁྱེན་པའི་ཡེ་ཤེས་ཀྱིས་གྲུབ་པ་དེའི་ངོར།
དོན་དམ་བདེན་པ་བདེན་པས་སྟོང་པ་ཡོད་ཅེས་སྨྲའོ། ཀྱེ་མ་
ཀུན་རྫོབ་བདེན་པ་ཐ་སྙད་པའི་ཤེས་པ་ཚད་མར་གྲགས་པས་་་་
ཚད་གྲུབ་ཀྱི་གོ་ཆོད་པར་སྨྲ་བ་ཉིད་ཀྱི་ཕྱིར་ན། བདེན་གྲུབ་
ཚད་གྲུབ་ཉིད་དུ་འགྱུར་རོ། མ་ཁྱབ་པོ་སྙམ་ན། ཁྱབ་པར་
ཐལ༑ ཐ་སྙད་པའི་ཚད་མས་ནི་བུམ་པ་ཆུ་ལེན་པའི་དངོས་པོ་
བདེན་པས་ཚད་མར་གྲུབ་ལ། དེ་ལྟར་བཟུང་བ་ཉིད་ཀྱིས་
དེར་སོང་བའི་ཕྱིར། དེ་ལ་ཙོང་ཁ་པ་ཆེན་པོས། བུམ་པ་ཆུ་ལེན་
པ་བདེན་པར་བཟུང་བ་བདེན་གྲུབ་ཏུ་བཟུང་བར་འགྱུར་བ་མ་་
ཡིན་གྱི། རང་གི་སྡོད་ལུགས་ཀྱི་གྲུབ་པའི་བུམ་པ་ཆུ་ལེན་པར་
བདེན་པར་གྲུབ་པ་ཞིག་སྲིད་པར་རློམ་སྟེ་དེར་བཟུང་ན་བདེན་་
འཛིན་དུ་འགྱུར་རོ་ཞེ་ན། དེ་ནི་ཁྱེད་ཅག་མ་རྟོགས་གཞན་ལ་
མེད་པའི་འཇམ་དབྱངས་ཀྱི་གསང་ཚིག་བླ་ན་མེད་པ་ཡིན་ཏེ། །
དེ་འདྲའི་བདེན་གྲུབ་ལ་བདེན་འཛིན་གྱི་བློ་སྐྱེ་བའི་གང་ཟག་་་་
ཞིག་ཡོད་ན་དེར་འགྱུར་ཆུག་ཀྱང་། སྐྱེ་བོ་ཐམས་ཅད་ཀྱང་དེ་
ལྟ་ལ་བདེན་འཛིན་མི་སྐྱེ་བར་བུམ་པ་ཆུ་ལེན་པར་བདེན་བའི་་་
218



བདེན་འཛིན་ཀྱང་། བུམ་པ་ཆུ་ལེན་པར་བདེན་པའི་དངོས་པོ་
དེ་ཉིད་ལ་བདེན་འཛིན་འཇུག་པར་མཐོང་བའི་ཕྱིར། ཁྱེད་ཀྱི་
བདེན་འཛིན་དེ་ལྟར་བཟློག་པའི་བདེན་མེད་དེ་སུས་མངོན་དུ་་་
བྱས་ནས་གྲོལ་བ་ཐོབ་པ་ཡོད་སྟོན་ཞིག ཁོ་བོའི་ལུགས་ཀྱི་བུམ་
པ་ཆུ་ལེན་པར་བདེན་འཛིན་གྲོལ་ནས་གྲོལ་བ་ཐོབ་པའི་སྐྱེས་བུ་
ནི་ཆེས་མང་བ་ཉིད་ཀྱིས་དམ་པའི་ཆོས་དེ་དག་རྣམ་པར་དག་་་་
མི་དག་ནི་དེ་ཉིད་ཉམས་སུ་བླངས་པའི་གང་ཟག་གིས་རྣམ་གྲོལ་
ཐོབ་མ་ཐོབ་ཀྱི་རྟགས་ལས་རྗེས་སུ་དཔོག་པར་འགྱུར་རོ། དེས་
ན་ཁ་ལ་ཇི་ལྟར་བརྗོད་ཀྱང་སྙིང་ལ་བདེན་གྲུབ་ཚད་གྲུབ་ཏུ་སྨྲ་་་
བའི་དབུ་མའི་ལུགས་བཟང་སྨྲའོ་ཞེས་བདེན་གྲུབ་ཀྱི་སྙིང་སྲིན་་་
མ་ཞིག་བཞིན་དུ་བདེན་མེད་ཀྱི་གཞུང་ལུགས་འཛུགས་ཞེས་པ་་་
ནི་ཤིན་ཏུ་མཚར། ཇི་སྙེད་མཁྱེན་པའི་ཡེ་ཤེས་དེ་ནི་ཀུན་རྫོབ་
བདེན་པ་ཇི་ལྟར་དོན་བྱེད་པར་བདེན་པ་ལྟར་སོ་སྐྱེའི་ཚད་མས་
གྲུབ་པར་རློམ་པ་ཉིད་དུ་རྟོགས་པ་ལྟར་རྫོགས་པའི་སངས་རྒྱས་་
ཀྱི་མཁྱེན་པར་འགྱུར་ན། བདེན་གྲུབ་རྟོགས་པའི་ཀུན་གྱི་ཡེ་
ཤེས་ཚད་མ་དེ་ནི་ཆེས་ངོ་མཚར་ཏེ་བདེན་པར་གྲུབ་པར་གྲུབ་་་
པའི་ཆོས་གཟུགས་ནས་རྣམ་མཁྱེན་གྱི་བར་མི་འགྲུབ་པ་དེ་ཀུན་་
མཁྱེན་ཡེ་ཤེས་ཀྱིས་གྲུབ་ན་དེ་ལས་ངོ་མཚར་ཆེ་བ་ཅི་ཞིག་ཡོད་་་ ་
པའི་ཕྱིར། དངོས་མེད་དངོས་པོར་གྱུར་པ་བཞིན་ནོ་རིག་ཤེས་
219



ཚད་མས་གྲུབ་པའི་དོན་དམ་པའི་བདེན་པ་དེ་རྫོགས་པའི་་་་་་་
སངས་རྒྱས་ཀྱིས་ཇི་ལྟ་བ་མཁྱེན་པའི་ཡུལ་ཡང་དོན་དམ་པར་་་་་
སོང་ན་ནི། དོན་དམ་བདེན་པ་དེ་ཆོས་ཅན་ཀུན་རྫོབ་པ་སྤྱིའི་
ཆོས་ཉིད་ཀྱི་མཚན་ཉིད་ཅན་དུ་ཐལ་བར་འགྱུར་ཏེ། ཆོས་
ཅན་གྱི་དངོས་པོ་མཐའ་དག་གི་བྱེ་བྲག་གི་ཁྱད་པར་ཏུ་མ་བྱས།
ཐམས་ཅད་དོན་དམ་བདེན་པ་སྤྱིར་རྗེས་སུ་སོང་བའི་ཕྱིར་དང་།
ཇི་ལྟ་བ་མཁྱེན་པའི་ཤེས་པ་ཇི་སྙེད་པའི་འཇུག་ཡུལ་དུ་དོན་་་་་
དམ་བདེན་པ་དོན་དམ་བདེན་པར་སོང་བའི་ཆོས་ཉིད་ལ་ནི་བྱེ་
བྲག་གི་མཚན་ཉིད་མེད་པར་སྤྱིའི་མཚན་ཉིད་དོན་དམ་བདེན་་་
པ་ཙམ་དུ་ཁྱད་པར་མེད་པར་སོང་བའི་ཕྱིར། ངག་དོན། དོན་
དམ་བདེན་པ་དེ་ཅིའི་མཚན་ཉིད་ཅན་དུ་ཐལ། ཇི་ལྟ་བ་མཁྱེན་
པའི་ཡེ་ཤེས་ཐམས་ཅད་ཀྱི་ཡུལ་དུ་བྱེ་བྲག་མེད་པར་སྤྱིར་དོན་་་་
དམ་བདེན་པར་སོང་བའི་ཕྱིར། འདོད་ན་དོན་དམ་པའི་
བདེན་པ་དེ་ཆོས་ཅན་ཅིའི་མཚན་དུ་སོང་བ་ཉིད་ཀྱི་ཕྱིར་སྒྲ་་་་
བཏགས་ཉིད་དུ་ཟད་པར་འགྱུར་བའི་ཕྱིར། ཙོང་ཁ་པ་ཁྱོད་
ཀྱི་དོན་དམ་བདེན་པ་ལ་རང་མཚན་དང་སྤྱི་བྱེ་བྲག་གི་སྤྲོས་པ་་་
ཐམས་ཅད་དང་བྲལ་བ་ལ་ཇི་ལྟ་མཁྱེན་པའི་ཡེ་ཤེས་པ་ཡུལ་སྤྱི་་་
ལ་དོན་དམ་བདེན་པར་སོང་བའི་སྤྱི་རྗེས་སུ་འགྲོ་བ་ཅན་དུ་་་་་
ཁས་སླངས་པའི་ཕྱིར། སྟོང་ཉིད་སྤྱི་མཚན་དུ་མ་གྲུབ་པ་ལ་
220
.
.
.



གྲུབ་པའི་སྐུར་པ་བླ་ན་མེད་པ་བཏབ་པ་ཡིན་ནོ། བདེན་སྟོང་
དེ་ཇི་ལྟ་བ་མཁྱེན་པའི་ཡེ་ཤེས་ཀྱི་ཡུལ་དུ་ཡོད་པར་གྱུར་ན།
དངོས་པོ་དང་དངོས་པོ་མེད་གང་དུ་ཡོད། དངོས་པོར་ཡོད་ན་
དངོས་པོ་རྟོགས་པའི་ཇི་ལྟ་བ་མཁྱེན་པའི་ཡེ་ཤེས་དེ་ལས་མཚར་
བ་ཅི་ཞིག་ཡོད་དེ། དངོས་པོ་ཡུལ་གྱི་གནས་ཚུལ་དུ་ཞུགས་
པའི་ཇི་ལྟ་མཁྱེན་པའི་ཡེ་ཤེས་དེ་ནི་སྤྲོས་བྲལ་ཇི་ལྟ་བར་རྟོགས་་་
པའི་མཁྱེན་པར་འགྱུར་སྐབས་སྣང་བའི་ཕྱིར། བདེན་སྟོང་
དངོས་པོ་མེད་པར་ཡོད་ན་ནི་མེད་དགག་མ་ཡིན་དགག་ཏུ་་་་་
འགྱུར་ཏེ། དངོས་པོར་མེད་པ་ཉིད་དུ་ཡོད་ན་དེ་ལྟའི་ཡོད་པ་
ཉིད་ཀྱིས། སྤྲོས་པ་ཐམས་ཅད་བཀག་ནས་གང་ཏུ་ངོས་
བཟུང་རྒྱུ་མ་རྙེད་པ་དེ་ཡང་ངོས་བཟུང་རྒྱུ་ཅན་དུ་ངེས་པར་་་་་
བཟུང་བའི་ཕྱིར། དེ་ལྟ་ན་ནི་ཆོས་རྣམས་ཀུན། སྟོན་དང་ཀླུ་
སྒྲུབ་ཞབས་སོགས་ཀྱིས། སྟོང་པ་ཉིད་དུ་བསྟན་པའི་ཟབ་དོན་
དེ་ཁྱེད་ཀྱི་དེ་ལས་ལྡོག་ནས་སྨྲ་བའི་དབུ་མའི་ལུགས་དེར་སུ་་་་་་
ཞིག་ཡིད་རྟོན་རིགས་ཏེ། དབུ་མ་འཆད་པ་ལ་རྫོགས་སངས་
དང་ཀླུ་སྒྲུབ་སོགས་ལས་མཁས་པ་མེད་པའི་ཕྱིར། བདག་ཅག་
ནི་འཁྲུལ་པ་མེད་པའི་སྟོན་པ་དང་། དེའི་བསྟན་པར་སྙིང་ནས་
རབ་ཏུ་དད་དེ། དེའི་ཕྱིར་དེ་ཁོ་ནར་གཅིག་ཏུ་སེམས་པའི་གཟུ་
བོའི་བློ་ཡིས་བསྟོད། གང་ཟག་གང་ཞིག་གི་དབུ་མར་སྨྲ་བ་
221



རྣམས་ཀྱི་དགག་བྱ་དགག་པ་དང་སྒྲུབ་བྱ་སྒྲུབ་པའི་བཏགས་་་་་
ཆོས་དེ་དག་གང་ལ་རྟེན་ནས་བཞག་སྙམ་ན། མ་རྟོགས་པར་
ཀུན་རྫོབ་པའི་ཆོས་འདི་ལ་བཏགས་གཞག་གམ་རྟེན་འབྱུང་་་་་་
ཙམ་གྱི་མ་ཡིན་པར་དངོས་པོ་རང་བདེན་པའི་དགག་སྒྲུབ་ཀྱི་སྒོ་
སྐུར་གྱིས་དབེན་པའི་གཞན་གྱི་བཏགས་བཞག་གི་དགག་སྒྲུབ་་་་
གང་ལ་བརྟེན་ནས། གྲུབ་མཐས་བློ་མ་བསྒྱུར་བའི་འཇིག་རྟེན་
དང་བསྒྱུར་བའི་འཇིག་རྟེན་པ་བསྟན་བཅོས་ལ་གྲགས་པ་གང་་་
ལྟར་རུང་བའི་གཞན་དང། ་གཞན་ལ་ཚད་མ་དང་ཚད་མིན་
དུ་གྲགས་ཙམ་གྱི་ནང་ནས་ཚད་མའི་དགག་སྒྲུབ་ཀྱིས་གྲུབ་པའི་་
ཚད་མ་གཞན་གྱི་ལོག་རྟོག་བཟློག་ཆེད་དུ་གཞན་ངོར་འཇོགས་་་
པ་ལས། རང་ལུགས་དཔྱད་པ་ན་བདེན་པ་གཉིས་ཀར་ཚད་
མས་གྲུབ་པའི་དགག་སྒྲུབ་མི་འཇོགས་པ་དང་། དཔྱད་ནས་
ཀུན་རྫོབ་བདེན་པ་ནི་ཐ་སྙད་དུ་རང་ལུགས་ལ་གཞག་ནས་ཀུན་
རྫོབ་བདེན་པ་དེ་ལྟར་ཀུན་རྫོབ་པའི་ཆ་ནས་དགག་བྱ་དགག་་་་
པར་བྱེད་པ་དང༌། བསྒྲུབ་བྱ་སྒྲུབ་པར་བྱེད་པའི་རྒོལ་བ་གཉིས་
ཀ་ཡི་མཐུན་གྲུབ་ཀྱི་ཆོས་དང་རྟགས་ཁྱབ་ཚད་མས་གྲུབ་པར་་་་་
འཇོག་པར་བྱེད་པའི་ཚུལ་གཉིས་བྱུང་བ་དེར། གངས་ཆེན་པ་
སྔ་རབས་པ་འབྲོམ་སྟོན་ནག་ཚོ་སོགས་ཇོ་བོའི་བཀའ་རྒྱུད་དང་།
སྤ་ཚབ་རྗེས་འབྲང་དང་བཅས་པ་དག་གིས་ཐལ་རོང་གི་གྱེས་་་་
222



ཚུལ་ནི་དེ་ལྟར་ཡིན་ནོ་ཞེས། ། གྱེས་ཚུལ་ནོར་པ་མེད་པར་
འཆད་པ་ལ། ཙོང་ཁ་པ་ཆེན་པོ་རྗེས་འབྲང་དང་བཅས་པ་
སོགས་ཁ་ཅིག བཏགས་ནས་བཞག་ཙམ་གྱི་དོན་ཐ་སྙད་པའི་
ཚད་གྲུབ་ཀྱི་མ་ཚིམས་པར། ད་དུང་དངོས་པོ་རང་མཚན་པར་
ཡོད་མེད་བཙལ་བ་ན་མ་སྙེད་ཞིང་། འོན་ཀྱང་རྟགས་གཞག་
གི་དགག་སྒྲུབ་ཙམ་ཚད་མར་གྲུབ་པར་སྨྲ་བ་ནི་ཐལ་འགྱུར་བ་་་
དང་༑ དེ་ལྟར་རྟགས་དོན་བཙལ་བ་ན་དངོས་པོ་རང་མཚན་
པར་ཡོད་མེད་དཔྱད་ན་ཡོད་པར་རྙེད་པ་ཡི། ཡོད་པ་ལ་
བརྟེན་པའི་དགག་སྒྲུབ་ཚད་མར་སྨྲ་བ་ནི་རང་རྒྱུད་པར་འགྱུར་་
བ་ལས། ཐལ་འགྱུར་རང་རྒྱུད་ཀྱི་དབུ་མ་གཉིས་སུ་གྱུར་རོ།
འོ་ན་ཐལ་འགྱུར་བའི་ལུགས་དེ་ལ་རྟགས་ནས་དགག་བྱ་དགག་་
པ་དང་། བསྒྲུབ་བྱ་སྒྲུབ་པའི་ཚད་མ་དེ་ཚད་མར་དཔྱད་བཟོད་
པ་ཉིད་དུ་གྲུབ་པའི་ཕྱིར་ན། དེ་ལྟ་ན་ཚད་མའི་ཆོས་དེ་བདེན་
གྲུབ་ཉིད་དུ་འགྱུར་བར། བདེན་གྲུབ་སྨྲ་བའི་དེ་ལྟའི་དབུ་མ་པ་
དེ་ཅི། ཡང་དེ་ལྟའི་ཚད་མ་དེ་ཚད་མར་གྲུབ་མ་གྲུབ་དཔྱད་པ་
ན་ཚད་གྲུབ་ཏུ་དཔྱད་པས་མ་བཟོད་ན་དེ་ལྟའི་ཚད་མ་དེ་ཚད་་་
མར་ཅི་ལྟར་འགྱུར་ཏེ་ཚད་མར་མ་བཟོད་པའི་ཕྱིར། དེ་ལྟའི་
དགག་སྒྲུབ་ནི་ཐལ་འགྱུར་བས་མི་འདོད་བཞིན་འདོད་པར་སྒྲོ་་
འདོགས་པའོ། ཡང་རང་རྒྱུད་པས་ཀྱང་དེ་ལྟར་མི་འདོད་དེ།
223



བཏགས་བཞག་རྟེན་ཅིང་འབྲེལ་འབྱུང་གི་ཆོས་བདེན་མེད་སྒྱུ་་་་
མ་ལྟ་བུ་ལ་དཔྱད་པ་ན་དཔྱད་དོན་ཞིག་རིགས་པས་གྲུབ་པར་་་་་
རྙེད་པའི་དགག་བསྒྲུབ་དོན་ལ་གནས་པ་ཞིག་སྲིད་ན། དེ་
ཉིད་ཀྱི་ཕྱིར་རྟེན་འབྲེལ་ལྟོས་ཙམ་གྱི་འབྱུང་བ་མིན་པར་རྟེན་་་་
འབྲེལ་དངོས་པོ་དོན་ལ་གྲུབ་པར་སོང་བས། དེ་ལྟ་ན་དངོས་
པོར་སྨྲ་བའི་དབུ་མ་མཚར་ཆེ་ཏེ། རང་རྒྱུད་སྨྲ་བ་དེ་དབུ་མ་
པར་མི་འགྱུར་རོ། དེས་ན་རྒྱ་བོད་དུ་ཐལ་རང་གི་འདོད་ཚུལ་
སྔོན་མེད་པ་དེ་སྔར་མཁས་བླུན་གང་ལའང་མ་གྲགས་པའི་ཐལ་་
རང་རྣམ་གཞག་གིས། དད་ཤེས་དང་བརྩོན་པ་ཕུན་ཚོགས་
པའི་སྐལ་བཟང་གི་སྐྱེ་བོ་རྣམས་ཐར་པའི་ངང་ཚུལ་ལ་ཤེས་རབ་
རྨོངས་སུ་འཇུག་པ་འདི་ནི། སྐྱེ་མ་སྙིང་ངམ་སེམས་ལ་འདི་སྨྲ་
དགོས་པའི་བློ་རྩེ་གཏད་མཚམས་ཅི་འདྲ་ཞིག་ཡོད། གཞན་
ཡང་ཙོང་ཁ་པ་རྗེས་འབྲང་དང་བཅས་པ་ན་རེ། ཐལ་རང་གི་
གྱེས་ཚུལ་གཅིག་ནི་ཐ་སྙད་ཙམ་དུ་ཡང་བློ་བརྟོག་པས་ཕར་་་་་་
རྟགས་མིན་པའི་ཡུལ་རང་ངོས་ནས་རང་དབང་དུ་གྲུབ་པའི་་་་་
ཆོས་ཀྱི་དགག་བྱ་དགག་པ་དང་བསྒྲུབ་བྱ་སྒྲུབ་པ་ཁས་ལེན་དང་
མི་ལེན་པ་ལ་ཐལ་འགྱུར་བ་དང་རང་རྒྱུད་ཀྱི། དབུ་མའི་སྲོལ་
གཉིས་བྱུང་བ་དང་། ཐལ་འགྱུར་བས་ཀྱང་ཐ་སྙད་དུ།
བློས་བཏགས་གཞག་མིན་པའི་ཡུལ་རང་ངོ་ནས་རང་དབང་དུ་་་
224



.
.
བདེན་པའི་དགག་བྱ་དགག་པ་དང་སྒྲུབ་བྱ་སྒྲུབ་པ་མི་འདོད་་་་
ཀྱང་། འོན་ཏེ་ཐ་སྙད་ཀྱི་ཚད་མ་དེས་གནོད་མེད་དུ་དགག་བྱ་
དགག་ཅིང་སྒྲུབ་བྱ་གྲུབ་པའི་རིག་ཤེས་ཚད་མ་དེས་དགག་སྒྲུབ་་
བྱེད་ལ། དེ་ལྟར་བྱེད་པ་དེའང་དབུ་མ་པ་རང་ལུགས་ཀྱི་གྲུབ་
པ་ཉིད་དུ་བརྗོད་དོ། ཐལ་རང་གི་དགག་སྒྲུབ་བྱེད་ཚུལ་གྱི་
ཁྱད་པར་འབྱེད་བྱེད་དེ་མི་མཐད་དེ། འཐད་པ་དེ་ལྟ་བ་
བདེན་ན་དབུ་མ་རང་དབང་བདེན་གྲུབ་པའི། ཚད་མ་དེ་ཡིས་
དགག་བྱ་དགག་པ་ནི་རང་དབང་དུ་གྲུབ་པའི་བདེན་གྲུབ་པའི་
ཚད་མར་འགྱུར་ལ། རྒྱུན་དེ་ལྟའི་ཕྱིར་ན་ནི་ཚད་མ་དེའི་བཀག་
པའི་སྒྲུབ་བྱ་སྟོང་པ་ཉིད་རང་དབང་བདེན་གྲུབ་ཀྱི་ཚད་མ་སྨྲ་་་་
བ་ཉིད་དུ་འགྱུར་ལ། དེ་ལྟའི་དགག་སྒྲུབ་བདེན་པར་སྨྲ་བའི་
དགག་སྒྲུབ་པའི་རྣམ་གཞག་ལ། དབུ་མའི་ལུགས་ཞེས་སུ་ཡིས་
རྟོག་རིགས་ཏེ། མི་རིགས་པར་ཐལ། བདེན་གྲུབ་ཀྱི་
ཆོས་ཁས་མི་ལེན་པའི་དབུ་མ་ཞིག་སྲིད་ན་དེ་དབུ་མ་པར་ཅི་་་་་
ལྟར་འགྱུར་བའི་ཕྱིར། ཐལ་འགྱུར་བས་ཀྱང་དོན་དམ་པའི་
གནས་ཚུལ་སེམས་པ་ལ་ཞུགས་པའི་དགག་སྒྲུབ་བྱེད་པ་ལ།
ཐ་སྙད་ཚད་མས་གྲུབ་པའི་ཆོས་བུམ་པ་ཆུ་ལེན་པའི་བྱ་བ་བྱེད་
པར་བདེན་པས་གནོད་པ་མེད་པ་བཞིན། རྟགས་ཀྱི་དགག་
བྱའི་བདེན་གྲུབ་པ་རིག་ཤེས་ཚད་མས་དགག་བྱ་དགག་པ་དང་་
225



སྒྲུབ་བྱ་སྒྲུབ་པ་ཁས་ལེན་ན། དེ་ཉིད་ཀྱི་ཕྱིར་འཇིག་རྟེན་པའི་
གཟུགས་སོགས་ཀུན་རྫོབ་པའི་བདེན་ཆོས་ཉིད་ཚད་མ་དང་་་་
ཚད་མར་སྨྲ་བ་ཉིད་ཀྱི་ཕྱིར། མྱུག་གུ་མྱུག་གུའི་བྱ་བ་བྱེད་པའི་
དངོས་པོར་ཡོད་མེད་ཀྱི་མཐར་འཛིན་ཀུན་སེལ་བའི་རྡོ་རྗེ་་་་་་་
གཟེགས་མ་ལ་སོགས་པའི་གཏན་ཚིགས་བླ་ན་མེད་པ་རྣམས་ཀྱི་་
མྱུག་གུའི་བྱ་བ་བྱེད་པར་བདེན་པའི་འཁྲུལ་སྤྲོས་འགོག་པའི་་་་་
རིག་པ་དེ་ནི་ཙོང་ཁ་པ་ཆེན་པོ་དེའི་གནོད་བྱར་མི་འོས་པར་་་་་
འགྱུར་ཏེ། སྐྱེ་བོ་ཀུན་ལ་བདེན་སྣང་དེར་འཛིན་གྱི་འཁྲུལ་ཆ་
དེ་རིག་པ་དེས་མི་དགག་པར་སྐྱེ་བོ་ཀུན་ལ་དེ་ལྟའི་སྒོ་ནས་མི་་་་
འཁྲུལ་བ་ཞིག་རིགས་པ་དེ་དགག་པ་སྐད་བྱེད་ཅིང་། དེ་ལྟར་
བཀའ་མ་བཀག་ཀྱང་སྐྱེ་བོ་ཀུན་དེ་ལྟའི་བདེན་གནང་དང་དེར་་
འཛིན་འཁྲུལ་པར་མི་འགྱུར་བར་པཎྜི་ཏ་ནས་བ་ལང་ཡན་ཆད་་
ལ་གྲུབ་པའི་ཕྱིར། ཡང་ཙོང་ཁ་པ་དཔོན་སློབ་རྡོ་རྗེ་གཟེག་
མའི་གསན་ཚིག་ཀྱི་བདེན་མེད་དུ་གཏན་ལ་དབབ་བྱའི་བདེན་་་
གྲུབ་བརྒྱ་བོད་སུས་ཀྱང་ངོས་མ་ཟིན་པ་དེ་ངེད་ལ་འཇམ་་་་་་་
དབྱངས་ཀྱི་བསྟན་པས་ངོས་ཟིན་པ་ཡིན་ནོ་སྙམ་ན། འོ་ན་
སྔོན་ཆད་ཀྱི་རྒྱ་བོད་ཐམས་ཅད་ཀྱིས་བདེན་གྲུབ་དེ་བཀག་པའི་་
བདེན་མེད་རྟོགས་པའི་རྣམ་གྲོལ་མ་རྙེད་པས་ལམ་ཡང་དག་་་་་
པར་མ་རྙེད་པར་གྱུར་ན་ཅི་བྱར་ཡོད། ཡང་ཁྱེད་ཀྱི་ལུགས་དེ་
226



འཐད་ན་ཁྱེད་ལ་འདིར་འགྱུར་ཏེ། འཕགས་པའི་མཉམ་
བཞག་ཚད་མ་དང་། རིག་ཤེས་ཚད་མར་གྱུར་པ་ཀུན། ཡུལ་
ལ་བསླུ་ཞིང་ཡུལ་ན་གྱི། ལོག་ཤེས་འཁྲུལ་པ་ཉིད་དུ་ཐལ།
འཇིག་རྟེན་ཐ་སྙད་ཀྱི་ཀ་བ་གདུང་འདེགས་པར་བདེན་པ་་་་་་་
སོགས་ཚད་མས་གྲུབ་པ་དང༌། འགལ་བ་མེད་པའི་ཁར་ཐ་
སྙད་པའི་ཚད་མ་དེ་ཡིས་རྟགས་ཀྱི་དགག་བྱ་དེ་ཞར་ལ་དགག་་་་
པར་ཡང་གྲུབ་པའི་ཕྱིར། ཁྱབ་པ་འདི་ནི་ཁྱེད་རང་གི་ཞེན་དོན་
ལ་གྲུབ་པ་ཡིན་ཏེ། སྔ་རབས་པའི་དབུ་མ་པས། དབུ་མའི་
གསུང་རབས་སྔོན་བཞུགས་པ་རྣམས་ཀྱི་རྗེས་སུ་འབྲང་ནས།
འཕགས་པས་ཀུན་རྫོབ་ཀྱི་བདེན་པ་འདིའི་སྣང་ཚུལ་ལ་མཉམ་་་
པར་གཞག་པ་ན། ཀ་བ་གདུང་འདེགས་པར་བདེན་པ་སོ་
སྐྱེའི་མངོན་གསུམ་གྱི་དམིགས་པར་ཡོད་པ་སོགས་ཐམས་ཅད་་་་
ཀྱི་སྤྲོས་པ་དགག་པའི་ཚུལ་གྱི་ཅིར་ཡང་མ་གཟིགས་པར་་་་་་་་་་
གཟིགས་པའི་ཕྱིར་དང་། རིག་ཤེས་ཚད་མས་ཀྱང་ཀ་བ་གདུང་
འདེགས་པའི་དངོས་པོ་ཐ་སྙད་ཚད་མས་བདེན་པར་སྣང་བ་དེ་་
བདེན་མེད་དུ་བསྟན་ལ་འབེབས་པར་བྱེད་པ་ཡིན་ལ། ཁྱེད་
ལྟར་ན་དེ་ལྟར་བྱེད་ན་ཐ་སྙད་ཚད་སྒྲུབ་ལ་བསྐུར་པ་བཏབ་་་་་
ནས་ཆད་ལྟར་ལྟུང་བའི་ཉེན་ཆེན་པོ་ཡོད་པའི་ཕྱིར་ཞེས་སྨྲ་བས་
སོ༑ ཡང་ཁྱེད་ཀྱི་དེར་མི་ཐལ་ཏེ། འཕགས་པའི་མཉམ་བཞག་
227



དང་རིག་ཤེས་ཚད་མས་ཐ་སྙད་གྲུབ་ཏུ་གཟིགས་སྙམ་ན། འོ་
ན་ཁྱེད་རང་འཕགས་པའི་མཉམ་བཞག་གི་བདེན་སྟོང་ཁོ་ན་ལ་་
གཟིགས་པར་སྨྲ་བ་དང་ཡང་འགལ་ཞིང་། དེར་མ་ཟད་ཁྱེད་
ཀྱིས་མི་འདོད་ཀྱང་དེ་ལྟ་ན་དབུ་མར་སྨྲ་བའི་ཤེས་བྱ་སྤྱིའི་སྐད་་་
ལྟར་ན། བྱིས་འཕགས་གཉིས་ཀར་ཀུན་རྫོབ་བདེན་པ་ལ་ཀུན་
རྫོབ་བདེན་པར་སྣང་འཛིན་ལ་ཚད་མར་གྲུབ་སྙམ་དུ་སོང་བའི་
ཕྱིར་བདེན་པར་ཡོད་མེད་རྟོགས་པ་ལས་བྱིས་འཕགས་སུ་་་་་་་
འཇོགས་བྱེད་ཀྱི་ཁྱད་ཅུང་ཟད་མ་བྱུང་བས།འཕགས་པའི་གང་་་
ཟག་ཐམས་ཅད་ལ་བསྐུར་པ་བླ་ན་མེད་པར་བཏབ་པར་སོང་བ་
ཡིན་ནོ། དེས་ན་དབུ་མའི་དགག་སྒྲུབ་བྱེད་པ་ན་འཕགས་
པའི་ཀུན་རྫོབ་ཀྱི་བདེན་ཆོས་ལ་བདེན་པར་ཡོད་མེད་ཀྱི་མཁྱེན་་་
ཚུལ་ཡངས་ནས་ནི། བྱིས་པའི་ལོག་ཤེས་ཀ་བ་གདུང་འདེགས་
སུ་བདེན་པ་རིགས་པར་སྨྲ་བའི་དགག་སྒྲུབ་ཡ་མཚན་ཅན་འདི་
འདྲས་དབུ་མའི་སྲོལ་བཟངས་འབྱེད་པ་མཚར་ཆེ་སྟེ། ཁྱེད་
རང་ལ་འཇམ་དབྱངས་ཀྱིས་བསྟན་པ་དེ་མ་རྟོགས་དབུ་མའི་་་་་
ཆོས་སྐད་སྨྲ་བའི་ཤེས་བྱ་སྤྱི་པ་སུ་ལའང་མི་སྣང་བའི་ཕྱིར། དེ་
ལྟ་ན་ཀ་བ་གདུང་འདེགས་སུ་བདེན་མི་བདེན་ཐམས་ཅད་ཀྱི་་་་
སྤོས་བྲལ་གྱི་མཁྱེན་པ་ཅན་གྱི་འཕགས་པ་ལ་སྐུར་འདེབས་འདི་་་
ཙམ་གྱི་སྡིག་པ་ཆེན་པོ་བསགས་པ་ཀུན་ལ་གང་ཟག་ཁ་ཅིག
228



དབུ་མའི་བསྟན་འཛིན་ཞེས་མོས་པ་བྱེད་པ་འདི་སྐྱེ་མ་ལ་སྟེ་་་་་་
འདི་བདེན་ན་སྔར་བྱོན་པའི་དབུ་མའི་བསྟན་འཛིན་དུ་གྲགས་་་
པ་དེ་དག་ཐམས་ཅད་དབུ་མའི་བསྟན་བཤིག་དུ་སོང་འདུག་པ།
དེ་དཔོན་སློབ་ལམ་ལོག་པར་ཤོར་བ་ནི་ཀྱེ་མ་ལ་སྟེ་དེ་ལས་སྙིང་
རྗེ་བ་སུ་ཞིག་ཡོད། ཁ་ཅིག་རང་རྒྱུད་པ་ལྟར་ན་གནོད་མེད་བློ་
དང་ནི་ཐལ་འགྱུར་བ་ལྟར་ན་རྟོགས་པས་གཞག་ཆོག་ཡོད་ཙམ་
ལས། ལོག་ཤེས་དེ་བདེན་གྲུབ་ཚད་མ་ཡིན་ཅིང་། དེ་བདེན་
པར་མེད་པ་རྟོགས་པ་ན་ཆོས་བདག་མེད་པའི་དོན་རྟོགས་ལོ།
འོན་ཏེ་དེ་ལྟར་སྨྲ་ན་ཡང་མི་མཐད་དེ། གནོད་མེད་བློ་དང་ནི།
རྟོད་བཞག་ཀུན་རྫོབ་པའི་ཆོས་ཀུན་ལ་བདེན་མེད་རྟོགས་པར་་་
མི་འགྱུར་བའི་ཕྱིར་ཏེ། ཆོས་དེའི་ལོག་ཕྱོགས་བདེན་པར་ནི།
མེད་པར་ཚིག་གི་ཟོལ་གྱིས་སྨྲ་ཡང་། གནོད་མེད་ལ་སྣང་བའི་
བཏགས་ནས་བཞག་པའི་ཆོས་བུམ་སོགས་དེའི་རང་ལྡོག་ནས་་་
ཆུ་ལེན་པའི་བྱ་བ་བྱེད་པ་སོགས་ཇི་ལྟར་སྣང་བརྟག་ལྟར་དེ་་་་་་
དེར་བདེན་པ་ཉིད་དུ། བདེན་པ་མ་ཡིན་པར་མི་རྟོགས་ཤིང་
བདེན་པར་ལྟ་བའི་ཕྱིར། གནོད་མེད་རྟགས་གཞག་གི་ཡོད་
ཙམ་གྱི་ལོག་ཕྱོགས་ཀྱི་བདེན་གྲུབ་དེ་བདེན་པ་མེད་པ་ཇི་ལྟར་་་་
འགྲུབ་སྟེ། མི་འགྲུབ་པར་ཐལ། གནོད་མེད་དང་རྟགས་
བཞག་གི་ཆོས་དེ་དེར་བདེན་ཞིང་དེའི་ལོག་ཕྱོགས་ནི་དངོས་པོ་་
229



མེད་ཀྱི་ཕྱིར། སྐྱེ་བོ་སུ་ཡང་དེ་བདེན་པར་འཁྲུལ་པ་སྐྱེད་མེད་
པའི་ཕྱིར། གཡག་རྭ་བདེན་མེད་དུ་འགྲུབ་པ་རི་རྭ་གཡག་རྭ་
བདེན་པར་གྲུབ་པར་རྟོགས་པ་ཉིད་ཀྱི་གཡག་རྭ་བདེན་པར་་་་་
གྲུབ་པ་མེད་པར་རྟོགས་མི་ནུས་པ་བཞིན་ནོ། དེ་ལྟར་མི་
རྟོགས་པའི་དཔེ་གཞན་ཡང་ཡོད་དེ། དཔེར་ན་དངོས་པོ་དེའི་
ལོགས་ཕྱོགས་དངོས་མེད་ནི་དངོས་མེད་ཉིད་དུ་རྟོགས་གྱུར་་་་་་་
ཀྱང་༑ དངོས་པ་དེས་དངོས་མེད་ཏུ་མི་རྟོགས་པ་བཞིན་།
ཙོང་ཁ་པ་དཔོན་སློབ་ཆོས་ཐམས་ཅད་སྟོང་པ་ཉིད་དུ་ཁས་སྨྲ་་་་
བ་ཡང་ཟོལ་ཚིག་ཡིན་ཏེ། སྙིང་ནས་ཆོས་ཐམས་ཅད་སྟོང་ཉིད་
དུ་མི་བཞེད་པའི་ཕྱིར། དེ་ཅིའི་ཤེས་སྙམ་ན། གནོད་མེད་དང་
རྟག་བཞག་གི་ཡོ༑ ་ཙམ་དེ་བདེན་མེད་ཡིན། དེའི་ལོག་ཕྱོགས་
བདེན་གྲུབ་ཡིན་པས་དེས་སྟོང་ཞེས་པ་ཙམ་གྱི་ཚིག་གི་མགོ་་་་་་
བསྐོར་ནས། རི་བོ་དགེ་ལྡན་པ་དག་གིས་ཀྱང་ཆོས་ཐམས་ཅད་
བདེན་ལ་བདེན་མེད་དུ་འདོད་པར་སྣང་མཉམ་པ་བྱས་ནས་་་་་
དོན་མེད་ཀྱི་རྟགས་གཞག་ཙམ་དེ་ཉིད་ཇི་ལྟར་བཏགས་པའི་བྱ་་
བ་དེ་དེ་ལྟར་བདེན་པ་རང་ལུགས་ལ་འདོད་ལ། དེ་ལས་
བདེན་པ་ནི་རྟགས་གཞག་གི་ཡོད་ཙམ་གྱི་སྟེང་དུ་སྐྱེ་བོ་སུས་་་་་་
ཀྱང་བདེན་པར་མི་རྟོགས་ཡོད་ཀྱི་སྟེང་དུ་བདེན་མེད་ཇི་ལྟར་་་་
རྟོགས་ཀྱང་ད་དུང་སྐྱེ་བོ་ཀུན་གྱི་བློ་ལྷན་སྐྱེས་ཀྱི་བདེན་ལྟ་དེ་་་་་
230



ལྡོག་པར་མི་འགྱུར་བ་མཁས་པ་ནས་གནག་རྫིའི་བར་གྲུབ་ལ།
དེ་ལྟ་ན་སྙིང་ལ་བཏགས་གཞག་གི་ཡོད་ཙམ་གྱི་སྟེང་དུ་སྙིང་་་་་་
ནས་བདེན་གྲུབ་ཀྱི་ལྟ་བ་ལ་སྦྱོར་བའི་དབུ་མ་ལྟ་ཁྲིད་འདི་ཅི་་་་་
ལྟར་འགྱུར། ཡང་ན་སྐྱེ་བོ་ཐམས་ཅད་འབད་མེད་དུ་གྲོལ་
བར་འགྱུར་ཏེ། བཏགས་ཡོད་ཀྱི་དངོས་བདེན་ནི་བདེན་མེད་
ཡིན༑ དེ་ལྟར་བདེན་པའི་བདེན་མེད་ནི་སྐྱེ་བོ་ཐམས་ཅད་ལ་
ཐ་སྙད་པའི་ཚད་མས་གྲུབ་ཅིང་། དེ་ལས་བཟློག་གི་བདེན་
གྲུབ་ནི་དེར་ཐ་སྙད་པའི་ཚད་མས་གྲུབ་པའི་ཕྱི། དཔེར་ན་ཀ་
བས་གདུང་འདེགས་ཀྱི་དོན་བྱེད་པར་བདེན་པ་དེ་རྟོགས་ན་་་་་་
བུམ་པའི་བྱ་བ་ཆུ་ལེན་པར་བདེན་པ་སུའི་ཡང་རྒྱུད་ལ་མི་་་་་་་
འབྱུང་བ་བཞིན་ནོ། ཤཱཀ་མཆོག་པ་ཆེན་པོ་སོགས་ཁ་གཅིག་
སློབ་པའི་འཕགས་པ་འགའ་ཞིག ཆོས་ཀྱི་བདེན་མེད་རྟོགས་
ན་ཡང་། དེ་ཡི་བདེན་འཛིན་མ་སྤངས་ཏེ། ཆོས་ཀྱི་བདེན་མེད་
རྟོགས་ན་ཉོན་སྒྲིབ་སྤངས་ཀྱང་བདེན་འཛིན་སྤུངས་པས་མ་་་་་
ཁྱབ་པའི་ཕྱིར་ཞེས་ཟེར་བ་ཡང་མི་མཐད་དེ། འོ་ན་བདེན་པར་
འཛིན་པ་ཡི། སྒྲོ་འདོགས་སྤྱོད་པར་མ་བྱས་ཀྱང་། བདེན་མེད་
རྟོགས་པ་ཡོད་པར་འགྱུར་བའི་ཕྱིར་ཏེ། ཆགས་སོགས་ཀྱི་ཡུལ་
བདེན་གྲུབ་པའི་སྒྲོ་འདོགས་མ་བཅད་པར་ཆགས་སོགས་ཀྱི་་་་
འཛིན་པའི་ཉོན་མོངས་སྤོང་ནུས་པ་དེ་འདྲ་སྲིད་པའི་ཕྱིར། ་་
231



དེ་ལྟ་ན་ནི་སྒྲུབ་བྱ་བདག་མེད་ལྟ་བུ་ཞིག་སྒྲུབ་བྱ་གྲུབ་ལ།
དགག་བྱ་འགོག་དགོས་པར་འགྱུར་བའི་ཕྱིར། ཡང་ཤཱཀྱ་མཆོག་
པ་ཆེན་པོ་སོགས་ཁ་ཅིག དབུ་མའི་ཚུལ་ལ་ཀུན་མཁྱེན་ཡེ་
ཤེས་ཀྱི་རང་མཚན་ལས། ཕྱི་མཚན་འགར་ཡང་གཟིགས་པ་
མེད་དེ། གཟིགས་ན་ཀུན་མཁྱེན་ཡེ་ཤེས་འཁྲུལ་པར་འགྱུར་
ཞེས་ཟེར་རོ། མི་མཐད་དེ། འོ་ན་ཀུན་རྫོབ་པའི་ཆོས་ཅན་ལ་
ཀུན་གྱི་སྤྱིའི་མཚན་ཉིད་དུ་རིས་མེད་པར་ཆོས་ཉིད་སྟོང་པ་ཉིད་
ཀྱི་རྗེས་སུ་འགྲོ་བར་ཁྱེད་རང་གི་སྨྲས་པའི་ཕྱིར། དེ་ལྟ་ན་སྟོན་
པ་རྫོགས་པའི་སངས་རྒྱས་ཀྱིས་ཆོས་ཐམས་ཅད་ཀྱི་སྤྱིར་རྗེས་སུ་་
འགྲོ་བའི་སྟོང་པ་ཉིད་མཁྱེན་པ་དང་གཟིགས་པར་མི་འགྱུར་་་་་་
བར་ཐལ། དེའང་འདོད་ན་རྫོགས་པའི་སངས་རྒྱས་ཀྱིས་སྟོང་
པ་ཉིད་མཚན་ཉིད་དམ་གནས་ལུགས་སམ་རང་བཞིན་གཟིགས་
པ་མེད་ན། ཁྱེད་ཅག་ཇི་ལྟ་མཁྱེན་པ་ཡི། ཡེ་ཤེས་དེ་ཡི་གཞལ་
བྱ་གང་ཡིན་སྨྱོས་ཤིག གཞལ་བྱ་མེད་ཀྱང་མཞལ་བྱ་དེ་ཤེས་
པའི་ཇི་ལྟར་མཁྱེན་པའི་ཡེ་ཤེས་ཡོད་སྙམ་ན། དེ་ལྟའི་ཤེས་པ་
དེ་ཤེས་བྱ་གང་འདྲ་ཞིག་གིས་ཤེས་པར་འཇོག་པར་ཡང་སྨྲ་་་་
དགོས་སོ། འདི་འདྲ་རིག་པར་སྨྲ་བ་ཡིན་ན། རིགས་མིན་སྨྲ་དེ་
ཇི་ལྟར་ཡིན། དེ་ལྟར་རྟེན་ཅིང་འབྲེལ་འབྱུང་ཆོས་གདོད་ནས་
དངོས་པོར་མ་གྲུབ་པས་སྐྱེ་བ་མེད་ཀྱང་། མ་གྲུབ་བཞིན་
232



དངོས་པོར་འཁྲུལ་ན་དངོས་པོ་ལྟར་སྐྱེ་བ་དང་དེ་ལྟར་སྣང་་་་་་་
རྟགས་སུ་རུང་བའི་རྣམ་གཞག་འདི་དག་ཆེས་རྨད་དུ་བྱུང་བ་་་་
ཡིན་ཏེ། རང་བཞིན་མེད་ལ་ཡོད་པ་ལྟར་མཐོང་དུ་རུང་བའི་
ཕྱིར༑ མིག་འཁྲུལ་གྱི་རྩེད་མོའི་དགའ་སྟོན་ལྟར་ཆེས་མཚར་
བའི་ཕྱིར། དེས་ན་རང་བཞིན་མེད་ཀྱང་རང་བཞིན་ཡོད་པ་
ལྟར་འབྱུང་བའི་ཆོས་ལ་འཆིང་གྲོལ་ལ་སོགས་པའི་ཐར་པ་དམ་་
པ་འཐད་པའི་ཚུལ་རྨད་བྱུང་དེ་ཁོང་དུ་ཆུབ་ཅིང་གདུལ་བྱ་ལ་་་་
སྟོན་པའི་སྟོན་པ་མཁྱེན་བརྩེ་ནུས་གསུམ་དང་ལྡན་པའི་རྫོགས་་་
པའི་སངས་རྒྱས་འདི་ཉིད་རྨད་དུ་བྱུང་སྟེ། སྤྲོས་བྲལ་ནི་དུས་
གསུམ་ཀྱི་སངས་རྒྱས་ཐམས་ཅད་ཀྱི་ཡེ་ཤེས་ཀྱི་ཡུལ་དུ་རྟོགས་བྱ་
མ་ཡིན་པ་དེ་ཤེས་བརྗོད་ཀྱི་སྤྲོས་པ་དུ་མས་སྙད་ནས་གདུལ་བྱ་་་་
སྐལ་ལྡན་དབང་པོ་ཆེས་ཡང་རབ་ལ་རྟོགས་པར་མཛད་པའི་་་་་
ཐབས་མཁས། ཀུན་མཁྱེན་རྫོགས་པའི་སངས་རྒྱས་ཁྱོད་ལ་ནི་
སངས་རྒྱས་ཀྱི་མཁྱེན་པས་ཀྱང་འདི་ཙམ་དུ་ཟད་དོ་ཞེས་གཞལ་་
བྱར་མེད་པའི་ཡོན་ཏན་མངའ་བ་ལས། འཆིང་བ་ཉིད་གྲོལ་
བར་ཆད་པའི་རྟེན་འབྲེལ་གྱི་ལམ་སྟོན་པའི་ཡོན་ཏན་ཕྱོགས་་་་
ཙམ་ཉེ་བར་བཟུང་སྟེ། བདག་གིས་ཅུང་ཟད་སྟོད་པ་ཡི། དགེ་
བ་འདི་ཡི་འགྲོ་བ་ཀུན། རྟེན་འབྲེལ་ལ་སྤྲོས་མཐའ་ཐམས་
ཅད་དང་བྲལ་བའི་གནས་ལུགས་ཇི་བཞིན་གཟིགས་པ་པོའི་གོ་་་
233



འཕངས་དམ་པ་ཐོབ་གྱུར་ཅིག ཅེས་རྟེན་འབྲེལ་སྟོན་པ་པོ་
དང་། ཞར་ལ་རྟེན་འབྲེལ་གྱི་ཆེ་བ་ལ་བསྔགས་པ་འདི་ནི་ཐོབ་
རྒྱལ་བ་ཤཱཀྱའི་དགེ་སློང་ཀརྨ་དོན་དམ་པ་ཡང་དག་འཕགས་ཀྱི་་
སྐུལ་ངོར། མཐའ་བྲལ་གྱི་གྲུབ་པ་ཆེན་པོའི་སར་འཁོད་པ་
ཀརྨ་པ་མི་བསྐྱོད་རྡོ་རྗེས་བྱར་སྨད་སྐྱིད་ཕུག་གི་རི་སུལ་དུ་སྦྱར་་་
བའོ༑ ཞེས་པ་ལེགས་པར་སྦྱར་བ་ལ་གཞུང་གླིང་པས་འབྲེལ་པ་
ཞིག་སྦྱོར་ཞེས། ཀརྨ་མདོ་རྒྱུད་བརྒྱ་མཚོའི་སྤྲིན་གྱིས་ལེགས་
པར་བསྐུལ་བའི་ངོར། ཀརྨ་པ་མི་བསྐྱོད་རྡོ་རྗེས་ཨོ་རྒྱན་
པདྨའི་གྲུབ་གནས་གཙང་ཟབ་བུའི་ལུང་གི་རི་སུལ་དུ་སྦྱར་བའི་་
དགེ་བས་དཔལ་ལྡན་དྭགས་པོ་བཀའ་བརྒྱུད་ཀྱི་མཐའ་བྲལ་་་་་་
ཟབ་མོའི་ལྟ་སྒོ།་ལ་མཁའ་མཉམ་གྱི་སེམས་ཅན་ཐམས་ཅད་་་་་
ཞུགས་ཏེ།སྒྲུབ་བརྒྱུད་ཀརྨ་ཀམ་ཚང་གི་གོ་འཕངས་ཐོབ་གྱུར་་་་་
ཅིག དགེའོ། ། ། །
་ ། དབུ་མའི་སྙིང་པོ་བསྡུས་དོན་
བཞུགས་སོ།
སངས་རྒྱས་ཀུན་ལས་ལྷག་པའི་ཐུགས་རྗེ་ཅན། ཁམས་གསུམ་འགྲོ་
བ་ཀུན་གྱི་གཉེན་གཅིག་པུ། ། མི་ཤེས་མུན་པའི་ཚོགས་ཀུན་འཇོམས་
མཛད་པ། ་ མཚུངས་མེད་སྟོན་པ་ཉི་མ་རྒྱལ་གྱུར་ཅིག ༡འཇིག་རྟེན་
འདི་ན་ས་ཆེན་ས་སྐྱོང་གྱིས། ཡོངས་སུ་བཟུང་ལ་འགྲན་ཟླ་མ་མཆིས་
234



པ༑ ལྗང་ར་སྨུག་པོ་མཛེས་པར་བྱེད་པའི་རྒྱན། འཇིག་རྟེན་མིག་
གྱུར་དེ་ཡི་རེ་བ་སྐོང་། ༡ བདག་ནི་རྣམ་པར་གཡེང་བའི་མལ་དུ་
ཚུད༔ ཁྱོད་ཀྱང་ཚུར་མཐོང་རྟོག་པའི་རབ་རིབ་ལྡན། དེ་ཕྱིར་བློ་
མིག་རྣམ་པར་ཁ་འབྱེད་པའི། ལེགས་བཤད་མིག་སྨན་གསལ་བར་
སྟོན་པ་དཀའ། ༡ དེ་ལ་རེ་ཞིག་ཟབ་མོ་དབུ་མའི་དོན། རྩོད་པ་
ལྷུར་ལེན་མ་ཡིན་སྙན་ངག་མིན། ང་རྒྱལ་རློམ་པའི་དབང་གིས་མ་ཡིན་
པར༑ དངོས་པོའི་སྟོབས་ལ་ཞུགས་པ་བ ཤད་པར་བྱ། ༡གཞི་ཡི་
དབུ་མ་བདེན་གཉིས་ཟུང་འཇུག་དང༌། ལམ་གྱི་དབུ་མ་ཐབས་ཤེས་
ཟུང་འཇུག་དང༌། འབྲས་བུའི་དབུ་མ་སྐུ་གཉིས་ཟུང་འཇུག་དང་།
ཟུང་འཇུག་དབུ་མ་རྣམ་པ་གསུམ་དུ་ཕྱེ། ་༡དེ་ལས་དང་པོའི་དབང་དུ་
བྱས་པ་ན། འཇིག་རྟེན་བྱིས་པའི་བློ་ཡུལ་ཀུན་རྫོབ་བདེན། འཕགས་
པའི་མཉམ་གཞག་ཡུལ་གྱུར་དོན་དམ་བདེན། ནམ་མཁའ་སྐྲ་ཤད་ལྟ་
བུར་ཟུང་འཇུག་གཅིག ༡འོན་ཀྱང་སྐྲ་ཤད་འཛིན་པ་ཟློག་པ་ལྟར། །
དངོས་པོར་འཛིན་པའི་ལྟ་བ་བཟློག་པའི་ཕྱིར། དབུ་མའི་རིག་པ་
རྣམས་ཀྱིས་བརྡ་སྤྲད་ན། ཤེས་ལྡན་དོན་དམ་ཡུལ་ལ་ངེས་ཤེས་སྐྱེ།
༡རྒྱུ་དེས་ངེས་དོན་ལམ་ལ་དྲང་པོར་འཇུག རྟག་ཆད་སྲིད་ཞིའི་གཡང་
དུ་མི་ལྷུང་བར། ཐར་པའི་གྲོང་ཁྱེར་མཆོག་ཏུ་ཕྱིན་པ་ནི། བརྗོད་
བྱེད་དབུ་མའི་གཞུང་གི་དགོངས་པ་ཡིན། ཕྱི་རོལ་པ་དང་རང་སྡེ་
དངོས་སྨྲ་བ། ཀུན་ཀྱང་རང་རང་གཞུང་དང་གྲུབ་མཐའ་ཡི། ལུང་
རིག་ཉི་ཚེར་ཞེན་ནས་མཐར་ཐུག་ནི། ་འདི་ལས་འདའ་བ་མེད་ཅེས་
དབུ་མར་རློམ། ༡རྒྱལ་བའི་མཁྱེན་རབ་གཅིག་བསྡུས་འཇམ་པའི་
དབྱངས། དེ་ནས་བརྒྱུད་པ་ཀླུ་སྒྲུབ་ཡབ་སྲས་ལུགས། མཐའ་མར་ལྟ་
2.3;



གཞི་ཀུན་ཟློག་གཞུང་ལུགས་ཀྱི། དབང་བྱས་ཀུན་ཀྱང་མཐར་འཛིན་ལྟ་
བར་འགྱུར། ༡དེ་ཡང་རྣལ་འབྱོར་པ་ཡི་བློ་ཁྱད་དང༌། བླ་མའི་ངག་
གི་རྒྱན་དང་མི་ལྡན་པས། གསང་གསུམ་འཛིན་པའི་རྡོ་རྗེ་འཆང་ཆེན་
ལས༑ ཉེ་བརྒྱུད་སྔགས་ཀྱི་དབང་དུ་ངེས་དོན་མིན། དེས་ན་འདིར་ནི་
ཟབ་དོན་དབུ་མའི་ལམ། ཀླུ་སྒྲུབ་ཡབ་སྲས་ལུགས་རྣམས་གཙོ་བོར་སྨོས།
ཞར་ལ་རྡོ་རྗེ་ཐེག་པ་གསང་སྔགས་ཀྱི། དབུ་མའི་དོན་ཀྱང་ཕོགས་ཙམ་
རབ་བརྗོད་ན། ༡ཡུལ་གྱི་གནས་ལུགས་བདེན་པ་གཉིས་ཡིན་ལ། དེ་ལ་
དམིགས་པའི་ཡུལ་ཅན་ཡང་དག་ལྟ། དངོས་དང་རྗེས་མཐུན་སོ་སོར་
ཕྱེ་བ་ལས། ནང་གསེས་ཡོད་མདོ་གཙོ་བོར་རྣམ་པ་གསུམ། ༡བསོད་
ནམས་མ་ཡིན་དང་པོར་བཟློག་པའི་ཚེ། ཡང་དག་ཀུན་སློབ་ཚུལ་ལ་
ཡང་དག་ལྟ། དེ་ཡི་དོན་ལ་བླང་དོར་མ་འཁྲུལ་བ། མངོན་མཐོ་ལྷ་
མའི་རྒྱུད་འབྲས་ལམ་རིམ་ཡིན། ༡ བར་དུ་བདག་ཏུ་ལྟ་བ་གཉིས་
ཟློག་ཚེ། ཕྲོས་པའི་ཕྱོགས་གཅིག་བཀག་པའི་ཡང་དག་ལྟ། དེ་ཡི་
དོན་ལ་བླང་དོར་མ་འཁྲུལ་བ། ངེས་པར་ལེགས་པར་ཐར་པའི་ལམ་
རིམ་ཡིན། ༡ ཐ་མར་ལྟ་བའི་སྤྲོས་པ་ཀུན་ཟློག་ཚེ། སྤྲོས་བྲལ་དེ་
བཞིན་ཉིད་ལ་ཡང་དག་ལྟ། སྤྲོས་པའི་ཕྱོགས་གཅིག་བཀག་པ་ཡང་
དག་ལྟ། དེ་ཡི་དོན་ལ་བླང་དོར་མ་འཁྲུལ་བ། ངེས་པར་ལེགས་པར་
ཐར་པའི་ལམ་རིམ་ཡིན། ༡ ཐ་མར་ལྟ་བའི་སྤྲོས་པ་ཀུན་ཟློག་ཚེ།
སྤྲོས་བྲལ་དེ་བཞིན་ཉིད་ལ་ཡང་དག་ལྟ། དེ་ཡི་དོན་ལ་མཉམ་པར་
བཞག་གྱུར་ན། ཐམས་ཅད་མཁྱེན་པའི་གོ་འཕང་ཐོབ་པར་འགྱུར།
༡ལྟ་བ་དང་པོ་གཉིས་ལ་དྲངས་པའི་ཕྱིར། ཀུན་རྫོབ་དོན་དམ་ཞེས་
བྱའི་བདེན་གཉིས་གསུངས། གསུམ་པའི་སྐབས་སུ་བདེན་རྫུན་སྤྲོས་
236



པས་དབེན། མ་སྤྱད་ཅུང་ཟད་དཔྱད་དང་ལེགས་དཔྱད་དོ། ༡དེ་ལྟའི་
བདེན་གཉིས་དབྱེ་གཞི་བྱ་བ་ཙམ། དབྱེ་ངོ་ཀུན་རྫོབ་བདེན་པ་དོན་
དམ་བདེན། ། མཚན་ཉིད་མ་བརྟགས་འཁྲུལ་ཤེས་ཡུལ་ཀུན་སློབ།
ལོགས་བརྟགས་རིགས་ཤེས་ཡུལ་གྱུར་དོན་དམ་མོ། ༡ནང་གསེས་དབྱེ་
ན་འཇིག་རྟེན་ཀུན་རྫོབ་དང་། རྣལ་འབྱོར་ཀུན་རྫོབ་ཅེ་བྱ་རྣམ་པ་
གཉིས༑ མ་དཔྱད་འཁྲུལ་ངོའི་ཆོས་ཅན་རགས་པ་དང༌། ཅུང་ཟད་
དཔྱད་དང་འཕགས་པའི་རྗེས་ཐོབ་སྣང་། ༡དེ་དག་ཀུན་སློབ་གཉིས་
པོའི་མཚན་གཞིའོ། དབང་པོ་གསལ་དང་དབང་པོ་སྐྱོན་ཅན་གྱི། ཡང་
དག་འཇིག་རྟེན་ལུགས་ཡིན་དབུ་མར་མིན། དབུ་མའི་ལུགས་ལ་དེ་
གཉིས་བདེན་རྫུན་འདྲ། ༡དོན་དམ་བདེན་པ་དངོས་དང་རྣམ་གྲངས་
གཉིས། དང་པོ་ཡུལ་ཀྱི་གནས་ལུགས་བདེན་སྟོང་སྟེ། ཕྱི་མ་ཡུལ་ཅན་
དེ་མཇལ་ཚད་མ་ནི། རིམ་བཞིན་དོན་དམ་གཉིས་ཀྱི་མཚན་གཞིའོ།
༡བདེན་གཉིས་གཅིག་དང་ཐ་དད་གང་ཞེ་ན། ངོ་བོ་གཅིག་ལ་མཚན་
ཉིད་ཐ་དད་སྟེ། ཀུན་རྫོབ་ཆོས་ཅན་དོན་དམ་ཆོས་ཉིད་དོ། དཔེར་ན་
བྱས་དང་མི་རྟག་ལྟ་བུར་གསུངས། ༡རྟོགས་པའི་དགོས་པ་ཐབས་དང་
ཐབས་བྱུང་སྟེ། ཀུན་རྫོབ་རྒྱུ་འབྲས་བླང་དོར་རྟོགས་པ་ཐབས། དེ་
ལས་དོན་དམ་རྟོགས་པའི་ཤེས་རབ་ནི། མེ་དུ་ལྟ་བུར་ཕན་ཚུན་དེ་བྱུང་
འབྲེལ། ༡ཀུན་རྫོབ་བདེན་པ་ངེས་པར་བྱ་ཚུལ་ནི། ཕྱི་ནང་རྒྱུ་འབྲས་
ཆོས་ཀུན་ཐ་སྙད་ཙམ། མ་རྟགས་མ་དཔྱད་གཅིག་པུ་ཉམས་དགའ་
བར། འཇིག་རྟེན་གྲགས་དང་མཚུངས་པར་ཁས་ལེན་གྱི། ༡རང་རྒྱུད་
མན་ཆད་རྟོག་གེས་བརྟགས་པ་ཡི། རྣམ་གཞག་ཐམས་ཅད་ཡོངས་སུ་
སྤོང་བར་བྱེད། ཁས་ལེན་དེ་ཡང་འཇིག་རྟེན་ངོར་ལེན་གྱི། རང་གི་
237



ལུགས་མིན་འཁྲུལ་ཤེས་ཁོ་ནའི་ཡུལ། ༡གཏི་མུག་རང་བཞིན་སྒྲིབ་ཕྱི་
ཀུན་རྫོབ་སྟེ། དེས་གང་བཅོས་ནས་བདེན་པར་སྣང་བ་ལ། རྨི་ལམ་
འཁྲུལ་པར་སྣང་བའི་རྟ་གླང་དང༌། སད་དུས་རྟ་གླང་ཁྱད་མེད་ཉིད་དུ་
ངེས་ ༡དོན་དམ་བདེན་པ་ངེས་བྱེད་ཚད་མ་ནི། བསམ་བྱུང་རིགས་
ཤེས་རྗེས་དཔག་ཚད་མ་སྟེ། ཆོས་ཀྱི་བདག་མེད་ངེས་བྱེད་གཏན་
ཚིགས་ལྔ། གང་དག་བདག་མེད་ངེས་བྱེད་ཤིང་རྟའི་དཔེའོ། ༡དང་
པོར་ངོ་བོར་དཔྱོད་པ་གཅིག་ཏུ་བྲལ། རྒྱུད་ལ་དཔྱོད་པ་རྡོ་རྗེ་གཟེགས་
མ་དང་། འབྲས་བུར་དཔྱོད་པ་ཡོད་མེད་སྐྱེ་འགོག་དང་། གཉིས་ཀར་
དཔྱོད་པ་མུ་བཞི་སྐྱེ་འགོག་དང་། ༡སྣང་ཙམ་ལ་དཔྱད་རྟེན་འབྲེལ་
གཏན་ཚིགས་ཏེ། མྱུ་གུ་ལྟ་བུའི་ཆོས་རྣམས་ཀུན་ཆོས་ཅན། གཅིག་དང་
དུ་མ་གང་དུའང་མི་བདེན་ཕྱིར། བདེན་པར་མེད་དེ་དཔེར་ན་གཟུགས་
བརྙན་བཞིན། ༡དེ་བཞིན་ཆོས་ཀུན་བདེན་པར་སྐྱེ་མེད་དེ། བདག་
བཞན་གཉིས་ཀ་གཉིས་མིན་མི་སྐྱེ་ཕྱིར། སྐྱེ་བ་མེད་པས་དེ་ལ་འགག་པ་
མེད། དེས་ན་འབྲས་འབྱུང་ལས་འབྲས་ཆུད་མི་ཟ། ༡ཡོད་པ་མི་སྐྱེ་དེ་ནི་
ཡོད་པའི་ཕྱིར། མེད་པ་མི་སྐྱེ་རི་བོང་རྭ་དང་མཚུངས། གཅིག་གིས་དུ་
མའི་ཚོགས་ཀྱང་མི་བསྐྱེད་ལ། དུ་མའི་ཚོགས་ཀྱིས་གཅིག་བསྐྱེད་མེད་
པའི་ཕྱིར། ༡ལྔ་པ་རིག་པའི་རྒྱལ་པོ་རྟེན་འབྲེལ་ནི། འཁོར་འདས་ཆོས་
ཀུན་བདེན་པར་མ་གྲུབ་སྟེ། རྟེན་འབྲེལ་ཡིན་ཕྱིར་ཕན་ཚུན་ལྟོས་གྲུབ་
ཡིན༑ བདེན་པར་གྲུབ་ན་ལྟོས་པ་མི་སྲིད་དོ། ༡གང་ཟག་བདག་ནི་སྟོང་
བཞིན་མེད་པ་སྟེ། ཤིང་རྟའི་འཕང་ལོ་ཤིང་རྟ་མ་ཡིན་ལྟར། བདག་གི་
ལུས་ཀྱང་བདག་མིན་སེམས་ཀྱང་མིན། དེ་ལྟར་བརྟགས་ན་མི་རྙེད་
མིང་ཙམ་མོ། ༡རྫ་མཁན་མེད་ན་རྫ་བུམ་མེད་པ་ལྟར། བདག་མེད་ཕྱིར་
238



ན་བདག་གི་ག་ལ་ཡོད། མདོར་ན་ཆོས་ཀུན་བདེན་པར་མ་གྲུབ་སྟེ།
ཐམས་ཅད་ནམ་མཁའི་པདྨོ་ལྟ་བུའོ། ༡དེ་ལྟར་ལུང་རིག་དཔེ་རྣམས་
ཐོས་པ་ལས། བདག་མེད་གཉིས་ཀྱི་ངེས་ཤེས་ཆེར་རྙེད་དེ། ཡང་དང་
ཡང་དུ་བསམ་ཞིང་བསྒོམས་པ་ན། སྒོམ་བྱུང་ཤེས་རབ་དོན་དམ་
གཟིགས་པ་འཆར། ༡ཤེས་རབ་དེ་ཡི་ཕ་རོལ་ཕྱིན་པ་ན། ཡོད་མིན་
མེད་མིན་གཉིས་ཀ་ཡང་མ་ཡིན། གཉིས་མིན་མིན་པ་འཐའ་བཞི་དང་
བྲལ་བའི། སྨྲ་བསམ་བརྗོད་མེད་དབུ་མའི་གནས་ལུགས་རྟོགས། ༡རྡོ་རྗེ་
ཐེག་པའི་ལུགས་ལ་དབུ་མ་ནི། ཆོས་སྐུ་ཁྱབ་བདལ་ཆེ་ལ་ངོས་བཟུང་
ནས༑ དེ་རྟོགས་ཤེས་རབ་ཡེ་ཤེས་འཆར་བའི་རྟེན། ལུས་ཀྱི་རྩེ་ལ་
དབུ་མའི་མིང་གིས་བརྟགས། ༡ད་ནི་ལམ་གྱི་དབུ་མ་ཅི་ཞེ་ན། ཀུན་
རྫོབ་སེམས་ཅན་རྣམས་ལ་སྙིང་རྗེ་དང་། དོན་དམ་ཆོས་ཉིད་ལ་
དམིགས་སྟོང་པ་ཉིད། ཟུང་འཇུག་སྲིད་ཞིར་མི་གནས་དབུ་མའོ།
༡དེ་ལ་འོག་མ་འོག་མའི་ཐེག་པ་ཀུན། གནས་སྐབས་གདུལ་བྱ་སྨིན་
པར་བྱེད་པའི་ལམ། ཐེག་པའི་མཐར་ཐུག་ཐེག་པ་ཆེན་པོ་ནི། མཐར་
ཐུག་གདུལ་བྱ་གྲོལ་བར་བྱེད་པའི་ལམ། གདུལ་བྱའི་རྒྱུད་ཀྱི་རྣག་འབྲས་
སྨིན་པ་ནི། ཡེ་ཤེས་ཆེན་པོའི་མཚོན་གྱིས་གཏོལ་བར་བྱ། དེ་ཡང་ཆོས་ལ་
ཡིད་ཆེས་དད་པ་དང་། འཁོར་གསུམ་མི་རྟོག་ཤེས་རབ་དམ་པ་གཉིས།
༡མངོན་མཐོ་ངེས་ལེགས་གཉིས་ཀའི་སྒྲུབ་ཐབས་ཡིན། དད་པ་མེད་ན་
བྱས་ཚད་སྡིག་པར་འགྱུར། ཤེས་རབ་མེད་ན་ཐར་ལམ་མི་བགྲོད་པས།
ཁྱོད་ཀྱང་དད་ཤེས་གཉིས་ལ་བརྩོན་པར་གྱིས། ༡དེ་ལྟར་བྱས་ན་འབྲས་
བུའི་དབུ་མ་མཆོག ཆོས་སྐུ་ནམ་མཁའ་བཞིན་དུ་དབྱེར་མེད་ལ།
གཟུགས་སྐུ་འཇའ་ཚོན་བཞིན་དུ་སྟོན་པ་དང་། ཕྲིན་ལས་རྟོག་མེད་
239



ལྷུན གྲུབ་འབྱུང་བར་ངེས། ༡ཚུལ་དེས་རྒྱལ་རིགས་མདུན་ན་དོན། །
དབང་པོའི་ས་སྲུང་ལྟ་བུ་ལ། རྣ་བའི་ལམ་ནས་ཡིད་སྲུབ་ཅིང༌། མིག་
དང་མགྲིན་པར་ལོངས་སྤྱོད་སྟེར། ༡དད་པའི་ལྕགས་ཀྱུ་དྲངས་པ་ན། །
ཤེས་རབ་ཡོངས་འདུ་དགའ་བའི་ཚལ། དེར་ནི་ཅི་དགར་ཕྱིན་འགྱུར་
ཞིང་། མཐོ་རིས་ཐར་པའི་དགའ་སྟོན་ཀྱང༌། ༡མྱོང་བར་ངེས་པའི་ཆོས་
ཉིད་འདི། ཀུན་ནས་བསླུ་བ་མེད་པའི་ཕྱིར། དད་པ་ཉིད་ཀྱིས་སྟེན་བྱ་
ཞིང་། ཆོས་ཉིད་བསམ་མི་ཁྱབ་མོས་བྱོས། ཅེས་དབུ་མའི་དོན་ཕྱོགས་ཙམ་
བསྡུས་ནས་འཇང་གི་རྒྱལ་རིག་ཟོལ་རྒྱལ་ལ་བློ་གྲོས་ཀྱི་ནོར་བུ་སྦྱིན་པ་ཤཱཀྱའི་དགེ་སློང་དཀོན་་་་
མཆོག་འབངས་ཀྱིས་གཙང་རིག་སྤུངས་ནས་སོ། །
ਸਰਬ ਕਾਰਨ ਲੋਕ ਸਨ
ਬਾਲਕ ਤੋਂ
ਇਕ ਨੇਕ ਕਮਾਲਸਰ ਨੂੰ
ਸਕਣਕ ਨੇਕ ਸਲਾਨ
ਕਮਰਥਾ ਰਸ ਲਓ ਸਭਿੰਨ
ਕਤਾ ਵਾਲਾ ਨੂੰ ਉਤਸ਼ਾਹਤ
ਕੋਲੋਂ
| ਕੇਸ ਪਾਇਲ ਟਨ
ਮਨ ਉਰੂਈਵਾਲ ਸੰਬਈ ਵਾਲ
ਸਵਾਲ ਕਰਨ ਹਰ ਸਾਲ ਲਗਪਾਲ
ਮਾਨ ਮੁਗ ਲਾਸ ਏ ਕਿ ਉਸ
ਕ ਰਨ ਲਈ ਸੰਮਨਕੌਲਦਾ
ਨਰਲਸ ਨਾਲ ਕਿ ਨਸਲRਰ ਕp
ਕੇਸਰ ਸੁਮਨ ਉਸ ਬਜਲ ਬੋਧ
gਲ
ਰੂਪਨ ਸਕੋਰ 1886 ਦੇ
ਸ
ਲੇ ਬਸੰਤ
ਇਸ ਤੋਂ ਬਚ ਸਕਦਾ ਹਾਲ 'ਚ ਨਹਿਜਰੋਰਬਸ ਇਸER
240



LPING WHERE HELP IS NEEDED
རོགས་པ་ཚོགས་པའི་ཚོགས་གཙོ་ཨ་དཀོན་
རིན་པོ་ཆེས་པར་བསྐྲུན་མཐུན་རྐྱེན་གནང་བས
ཀུན་གྱི་བཀའ་དྲིན་ཞུ་བར་འོས་སོ།
1:|: :
:|:
1
1:
11
1:|:
༧
1|:
གསལ་བ་ལ་
1
2
1
::
པ་ཁོང་
11:|
༡
།
འདས་
་
：
བ ས
་
ནི་



-
RE
-
SET
.
te
CASA
S.
w
GA
Sve
MOS
Web
Weekend
RO
ISBN 962-450-598-5
9 1789624"505986">
